---
title: ISO/IEC 27701 Privacy Information Management System (PIMS)
description: Lo standard ISO/IEC 27701 supporta l'adeguamento della privacy e la conformità alle normative tra titolari e responsabili all'interno della catena di fornitura globale per l'elaborazione dei dati.
keywords: Microsoft 365, conformità, offerte
localization_priority: Priority
ms.prod: Microsoft-365-enterprise
ms.topic: article
ms.author: robmazz
author: robmazz
manager: laurawi
audience: itpro
ms.collection: M365-security-compliance
hideEdit: true
ms.openlocfilehash: 8deb153fa7dd22c7a4346cf8098e1b184d76e4b7
ms.sourcegitcommit: b2197dbf723d11992bbad568a84df3ef3cff421d
ms.translationtype: HT
ms.contentlocale: it-IT
ms.lasthandoff: 11/04/2019
ms.locfileid: "39233479"
---
# <a name="compliance-offering-isoiec-27701-privacy-information-management-system-pims"></a>Offerte di conformità: ISO/IEC 27701 Privacy Information Management System (PIMS)

## <a name="privacy-information-management-system-pims-overview"></a>Panoramica di Privacy Information Management System (PIMS)

Il Regolamento generale sulla protezione dei dati (GDPR) dell'Unione Europea ha dato inizio a una nuova era per le normative sulla privacy e la conformità a livello globale. Altre norme sulla privacy, molte modellate in base al GDPR, sono state introdotte in giurisdizioni diverse (mercati/settori o posizioni fisiche). Di conseguenza, le organizzazioni devono implementare criteri e procedure per garantire la conformità all'elenco delle norme sulla privacy in costante crescita. Inoltre, essendo nel pieno dell'era della trasformazione digitale, la raccolta e l'elaborazione dei dati stanno aumentando in modo impressionante. L'aumento simultaneo del volume dei dati e dei requisiti normativi relativi ai dati rendono la conformità sempre più complessa per ogni tipo di organizzazione.

Il nuovo standard internazionale [ISO/IEC 27701 Privacy Information Management System (PIMS)](https://www.iso.org/standard/71670.html), noto come ISO/IEC 27552 durante il periodo di elaborazione, consente alle organizzazioni di soddisfare i requisiti normativi della privacy. Lo standard illustra un set completo di controlli operativi che può essere mappato alle diverse normative, incluso il GDPR. Dopo aver eseguito il mapping, i controlli operativi PIMS vengono implementati da professionisti della privacy e controllati da revisori interni o di terze parti, con conseguente certificazione e prova della conformità.

## <a name="compliance-challenges"></a>Obblighi di conformità

Richiedere ai fornitori la certificazione secondo lo standard PIMS consentirà di stabilire in modo efficace le procedure relative alla privacy di partner e fornitori, indipendentemente dalle dimensioni dell'organizzazione. ISO/IEC 27701 fornisce la soluzione a tre obblighi di conformità chiave:

- **L'eccessivo numero di requisiti normativi da gestire**: soddisfare più requisiti normativi tramite l'uso di un set di controlli operativi che consente un'implementazione coerente ed efficiente.
- **Il costo eccessivo per il controllo di ogni singola normativa**: i revisori, sia interni che di terze parti, possono valutare la conformità alle normative con un controllo operativo universale impostato in un unico ciclo di controllo.
- **I potenziali rischi del prendere accordi relativi alla conformità senza alcuna prova**: gli accordi commerciali che comportano il trasferimento di informazioni personali possono garantire la certificazione di conformità.

## <a name="too-many-regulatory-requirements-to-juggle"></a>L'eccessivo numero di requisiti normativi da gestire

ISO/IEC 27701 include un allegato contenente i controlli operativi dello standard mappati per i requisiti rilevanti nel GDPR per titolari e responsabili. Tale mapping rappresenta solo un esempio di come le normative sulla privacy possono essere rese operative con il framework ISO. Man mano che i mapping con altre normative diventano disponibili e vengono convalidati, i controlli operativi dello standard possono essere trasferiti direttamente dalla revisione normativa all'implementazione. Questo framework universale consente alle organizzazioni di attuare in modo affidabile i requisiti normativi pertinenti, senza dover ripetere precedenti operazioni. Un progetto open source in sospeso è stato avviato per consentire alla community della privacy di eseguire il mapping di altre normative e di convalidare i mapping esistenti. L'annuncio verrà rilasciato prossimamente.

## <a name="too-costly-to-audit-regulation-by-regulation"></a>Il costo eccessivo per il controllo di ogni singola normativa

Tornando al discorso iniziale sull'attuale situazione, con l'applicazione di maggiori normative sulla privacy nelle varie giurisdizioni, anche la necessità di fornire prove della conformità aumenterà. Tuttavia, i costi delle diverse certificazioni normative diventano proibitivi se ciascuna norma richiede un proprio controllo. Delineando un set di controlli operativi universali, PIMS definirà anche un framework di conformità universale per il controllo e, potenzialmente, la certificazione di più requisiti normativi.

È importante sottolineare che una certificazione GDPR ufficiale richiede decisioni in merito all'approvazione in sospeso da parte dei regolatori europei. Nonostante l'allineamento tra PIMS e GDPR sia evidente, è necessaria una certificazione PIMS come prova della conformità GDPR (e non come certificazione GDPR ufficiale) finché non vengono finalizzate le decisioni normative.

## <a name="promises-of-compliance-without-proof-is-potentially-risky"></a>I potenziali rischi del prendere accordi relativi alla conformità senza alcuna prova

Le organizzazioni moderne sono coinvolte in complessi trasferimenti di dati con un'ampia rete di partner aziendali (tra cui organizzazioni partner e co-titolari), responsabili con ruoli di provider di servizi cloud e responsabili secondari in qualità di fornitori che supportano tali responsabili. La mancata conformità alle normative in qualsiasi parte della rete potrebbe comportare problemi di conformità a catena nell'intera catena di fornitura. In questi casi, una verifica della conformità può essere più preziosa delle garanzie fornite dai termini contrattuali tra tali organizzazioni. Poiché l'economia globale impone che la maggior parte di queste organizzazioni siano diffuse in tutto il mondo, risulta pratico usare uno standard internazionale dell'ISO per gestire la conformità nella rete.

Fare affidamento sulla conformità accresce l'importanza della certificazione per lo standard. Nonostante tale certificazione non sia necessaria a tutte le società e organizzazioni, la maggior parte di queste trarrà vantaggio dai partner e dai fornitori che invece la necessitano, in particolare se si tratta dell'elaborazione di dati sensibili o di un elevato volume di dati.

## <a name="building-blocks-of-the-standard"></a>Blocchi predefiniti dello standard

PIMS è basato su uno dei più diffusi standard internazionali per la gestione della sicurezza delle informazioni: [ISO/IEC 27001](offering-iso-27001.md). Se l'organizzazione ha già familiarità con ISO/IEC 27001, risulterà logico e maggiormente efficiente integrare i nuovi controlli della privacy di PIMS. Di conseguenza, l'implementazione e il controllo di entrambi risulteranno meno costosi e più facili da attuare.

Punti chiave di ISO/IEC 27001 e PIMS:

- ISO/IEC 27001 è uno degli standard ISO più usati al mondo, con numerose aziende già certificate.
- PIMS include un nuovo titolare e controlli specifici per titolari che consentono di colmare il divario tra privacy e sicurezza, fornendo un punto di integrazione tra due funzioni distinte nelle organizzazioni.
- La privacy dipende dalla sicurezza. Analogamente, PIMS dipende da ISO/IEC 27001 per la gestione della sicurezza. La certificazione per PIMS non può essere conseguita in modo indipendente: deve essere ottenuta come estensione di una certificazione ISO/IEC 27001.

## <a name="what-should-your-organization-do-with-pims"></a>Come deve comportarsi un'organizzazione riguardo PIMS?

Indipendentemente dalle dimensioni dell'organizzazione e che si tratti di un titolare o di un responsabile, è consigliabile conseguire la certificazione per la propria organizzazione o richiederla ai fornitori in base ai requisiti aziendali. Questo vale soprattutto per i responsabili, i responsabili secondari e i co-titolari che elaborano dati sensibili o elevati volumi di dati personali. In ogni caso, l'organizzazione deve valutare le proprie esigenze aziendali per determinare se le certificazioni per i propri prodotti e servizi sono idonee.

## <a name="resources"></a>Risorse

- [ISO/IEC 27701 (PIMS) per l'acquisto](https://www.iso.org/standard/71670.html)
- [White paper BSI e contenuti relativi a PIMS](https://www.bsigroup.com/globalassets/localfiles/en-gb/data-protection/bsi_privacy_matters_white_paper-web.pdf)
- [Video introduttivo su PIMS](https://www.microsoft.com/videoplayer/embed/RE3uaQJ)
- [Conformità nel Centro protezione di Microsoft](https://www.microsoft.com/trust-center/compliance/compliance-overview)
