---
title: Accordo quadro sullo Scudo UE-USA e Svizzera-USA per la privacy (Privacy Shield)
description: Microsoft è certificata in base agli accordi quadro sullo Scudo UE-USA e Svizzera-USA per la privacy e ai relativi impegni (Privacy Shield).
keywords: Microsoft 365, conformità, offerte
localization_priority: Priority
ms.prod: microsoft-365-enterprise
ms.topic: article
f1.keywords:
- NOCSH
ms.author: robmazz
author: robmazz
manager: laurawi
audience: itpro
ms.collection: M365-security-compliance
hideEdit: true
titleSuffix: Microsoft Compliance
ms.openlocfilehash: 6037712fb5ad60d8fb3dfe01a4a909d117456160
ms.sourcegitcommit: 74ef7179887eedc696c975a82c865b2d4b3808fd
ms.translationtype: HT
ms.contentlocale: it-IT
ms.lasthandoff: 09/09/2020
ms.locfileid: "47416142"
---
# <a name="eu-us-and-swiss-us-privacy-shield-frameworks"></a>Accordo quadro sullo Scudo UE-USA e Svizzera-USA per la privacy (Privacy Shield)

## <a name="about-the-eu-us-and-swiss-us-privacy-shield-frameworks"></a>Informazioni sugli accordi quadro relativi allo Scudo UE-USA e Svizzera-USA per la privacy (Privacy Shield)

Secondo il programma Privacy Shield, "gli [accordi quadro sullo Scudo UE-USA e Svizzera-USA per la privacy](https://www.privacyshield.gov/welcome) sono stati ideati rispettivamente dal Dipartimento del commercio degli Stati Uniti d'America, dalla Commissione Europea e dall'Amministrazione federale Svizzera, per offrire alle aziende europee ed americane un meccanismo di conformità ai requisiti di protezione dei dati quando i dati personali vengono trasferiti dall'Unione europea e dalla Svizzera agli Stati Uniti". La IITA (International Trade Administration) che opera all'interno del Dipartimento del commercio gestisce il programma Privacy Shield negli Stati Uniti.

Il trasferimento di dati personali all'esterno dell'UE e della Svizzera è regolato dalla legislazione dell'UE e della Svizzera, che generalmente impediscono il trasferimento dei dati personali nei paesi esterni all'AEE, a meno che non vengano garantiti livelli di protezione "adeguati". Gli accordi quadro sullo Scudo per la privacy e le clausole contrattuali standard (o [Modello contrattuale dell'Unione Europea](offering-EU-Model-Clauses.md)) sono i due meccanismi che consentono di garantire tale livello di protezione dei dati.

I 23 [principi che regolano l'accordo sullo Scudo per la privacy](https://www.privacyshield.gov/article?id=Requirements-of-Participation) definiscono l'insieme di requisiti che regolano l'uso e la gestione dei dati personali trasferiti dall'UE, nonché i meccanismi di accesso e risoluzione delle controversie che le società partecipanti devono fornire ai cittadini dell'UE. Le aziende devono consentire ai singoli utenti di conoscere il modo in cui i dati personali vengono elaborati, limitare le finalità per cui vengono utilizzati, proteggere i dati trattati e garantire la responsabilità per i dati trasferiti a terze parti. I requisiti includono anche la risoluzione gratuita e accessibile delle controversie, oltre alla trasparenza nelle richieste di trasferimento dei dati personali da parte degli enti pubblici.

## <a name="microsoft-and-the-eu-us-and-swiss-us-privacy-shield-frameworks"></a>Microsoft e gli accordi quadro sullo Scudo UE-USA e Svizzera-USA per la privacy

Per aderire volontariamente agli accordi sullo Scudo UE-USA e Svizzera-USA per la privacy, le aziende con sede negli Stati Uniti devono assumere pubblicamente l'impegno di rispettare i requisiti degli accordi e autocertificare la propria conformità al Dipartimento del commercio degli Stati Uniti d'America. Dopo che le aziende hanno eseguito l'autocertificazione e hanno assunto il loro impegno pubblicamente, tale impegno avrà validità ai sensi della legge statunitense.

Microsoft ha assunto pubblicamente l'impegno al rispetto dei [principi dell'accordo quadro sullo Scudo per la privacy Shield](https://www.privacyshield.gov/article?id=Requirements-of-Participation) e ha autocertificato la propria conformità ai relativi requisiti. La partecipazione di Microsoft al programma riguarda tutti i dati personali elaborati e trasferiti negli Stati Uniti dall'Unione europea, dallo Spazio economico europeo (SEE) e dalla Svizzera. Inoltre, i clienti dei servizi cloud Microsoft per le aziende traggono vantaggio dalla conformità alle clausole contrattuali standard (anche note come [Modello contrattuale dell'Unione Europea](offering-eu-model-clauses.md)) secondo le [Condizioni di Microsoft Online Services](https://www.microsoftvolumelicensing.com/DocumentSearch.aspx?Mode=3&DocumentTypeId=31), a meno che il cliente non abbia rifiutato esplicitamente tali clausole.

Microsoft collabora con le autorità per la protezione dei dati (DPA) dell'UE e della Svizzera ed è conforme alle relative indicazioni per la risoluzione di eventuali controversie secondo lo Scudo sulla privacy. Microsoft soddisferà, inoltre, gli obblighi dell'accordo sullo Scudo della privacy relativi alla trasparenza nelle richieste di accesso ai dati personali. Il report [Law Enforcement Requests Report](https://www.microsoft.com/corporate-responsibility/lerr) e il report [U.S. National Security Orders Report](https://www.microsoft.com/corporate-responsibility/fisa/) vengono pubblicati due volte l'anno.

## <a name="microsoft-in-scope-cloud-services"></a>Servizi cloud Microsoft inclusi nell'ambito

- [Azure e Azure DevOps](https://gallery.technet.microsoft.com/Overview-of-Azure-c1be3942)
- [Dynamics 365 MT e GCC](https://download.microsoft.com/download/E/1/9/E1977163-7A86-4812-AC18-C03ADC958AAF/Microsoft_Dynamics_365_Cloud_Service_Compliance_Datasheet.pdf)
- Intune
- [Microsoft 365](https://servicetrust.microsoft.com/ViewPage/TrustDocuments?command=Download&downloadType=Document&downloadId=9f756cce-b15d-45a9-94d7-6a583dee4401&docTab=6d000410-c9e9-11e7-9a91-892aae8839ad_Compliance_Guides)
- Servizio cloud Power BI, autonomo o incluso in un piano o in una famiglia di prodotti Office 365
- Servizi professionali
- Windows 10 e Windows Server

## <a name="audits-reports-and-certificates"></a>Controlli, report e certificati

Microsoft ha certificato al Dipartimento del commercio degli Stati Uniti d'America la propria adesione ai principi dello Scudo per la privacy (Privacy Shield) e ha presentato la propria autocertificazione per gli accordi sullo Scudo UE-USA e Svizzera-USA per la privacy. Infatti, Microsoft è stata inserita come [partecipante attiva](https://www.privacyshield.gov/participant?id=a2zt0000000KzNaAAK) nell'accordo sullo Scudo per la privacy (Privacy Shield).

## <a name="how-to-implement"></a>Come eseguire l'implementazione

Privacy in Microsoft Cloud: informazioni dettagliate sui principi e gli standard di privacy di Microsoft e sulla conformità alle normative.  
    - [Altre informazioni](https://www.microsoft.com/download/details.aspx?id=55710)

Protezione dei dati in Azure: Azure garantisce ai clienti una sicurezza dei dati avanzata, sia per impostazione predefinita che come opzioni disponibili per i clienti.  
    - [Altre informazioni](https://docs.microsoft.com/azure/security/azure-protection-of-customer-data)

## <a name="frequently-asked-questions"></a>Domande frequenti

**Secondo l'accordo sullo Scudo per la privacy di Microsoft, quali dati vengono trasferiti dall'UE o dalla Svizzera agli Stati Uniti?**

Come specificato nelle Condizioni di Microsoft Online Services, i dati personali che Microsoft elabora per conto del cliente potrebbero essere trasferiti, archiviati ed elaborati negli Stati Uniti o in qualsiasi altro Paese in cui sono presenti sedi di Microsoft, relative consociate o subappaltatori. Eventuali trasferimenti dall'UE, tuttavia, devono rispettare i requisiti delle leggi dell'Unione Europea.

Quando i dati personali vengono trasferiti dall'UE agli Stati Uniti da:

- Servizi online diversi dai servizi online standard (come definiti nelle Condizioni di Microsoft Online Services), il trasferimento è soggetto agli impegni di Microsoft previsti dall'accordo sullo Scudo per la privacy (Privacy Shield).
- Servizi online standard, il trasferimento è soggetto agli impegni di Microsoft previsti dalle clausole contrattuali standard.

**In che modo Microsoft è responsabile dei dati personali nella UE trasferiti a terze parti?**

Le responsabilità di Microsoft per i dati personali che riceve in conformità all'accordo sullo Scudo per la privacy (Privacy Shield) e, successivamente, trasferisce a terze parti, sono descritte nei principi dell'accordo sullo Scudo per la privacy. Nello specifico, Microsoft risulta responsabile se gli agenti di terze parti coinvolti elaborano i dati personali in modo non conforme ai principi. Tuttavia, se dimostra di non avere alcuna responsabilità nell'aver causato l'evento che ha provocato i danni, Microsoft non risulta responsabile.

**Il trasferimento dei dati, secondo gli accordi sullo Scudo UE-USA e Svizzera-USA per la privacy, è conforme al GDPR?**

L'accordo sullo Scudo per la privacy (Privacy Shield) non è un meccanismo di conformità al GDPR, ma piuttosto un accordo che consente alle aziende partecipanti di soddisfare i requisiti dell'UE per il trasferimento dei dati personali all'esterno dell'UE.

**Secondo gli accordi sullo Scudo UE-USA e Svizzera-USA per la privacy, in che modo Microsoft gestisce i reclami?**

Se si ha un reclamo relativo all'accordo sullo Scudo per la privacy, contattare Microsoft tramite la sezione [Come contattarci](https://privacy.microsoft.com/privacystatement#mainhowtocontactusmodule) dell'[Informativa sulla privacy di Microsoft](https://privacy.microsoft.com/privacystatement). Per eventuali reclami che non è possibile risolvere direttamente con Microsoft, l'azienda collabora con le autorità garanti dell'UE e si conformerà alle indicazioni fornite da tali autorità. Contattare Microsoft per essere reindirizzati ai contatti delle autorità garanti pertinenti. Come illustrato nei [principi dell'accordo sullo Scudo per la privacy](https://www.privacyshield.gov/article?id=Requirements-of-Participation), è possibile avvalersi di un'opzione di arbitrato vincolante per risolvere i reclami non risolti in altro modo.

## <a name="resources"></a>Risorse

- [Direttiva europea sulla protezione dei dati](https://eur-lex.europa.eu/legal-content/en/ALL/?uri=CELEX:31995L0046)
- [Domande frequenti sullo Scudo per la privacy](https://www.privacyshield.gov/article?id=FAQs)
- [Microsoft e i modelli contrattuali dell'Unione Europea](offering-eu-model-clauses.md)
- [Privacy di Microsoft](https://privacy.microsoft.com)
- [Considerazioni sulla privacy nel cloud](https://download.microsoft.com/download/0/9/D/09DE47F6-F9E5-4C14-B9E8-E8119A130ACC/Privacy_considerations_in_the_cloud.pdf)
- [Conformità nel Centro protezione Microsoft](https://www.microsoft.com/trust-center/compliance/compliance-overview)
