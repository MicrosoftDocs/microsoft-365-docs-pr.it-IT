---
title: My Number Act (Giappone)
description: I servizi cloud Microsoft per le aziende rispettano gli standard del My Number Act che tutela la privacy dei dati My Number.
keywords: Microsoft 365, conformità, offerte
localization_priority: Priority
ms.prod: Microsoft-365-enterprise
ms.topic: article
ms.author: robmazz
author: robmazz
manager: laurawi
audience: itpro
ms.collection: M365-security-compliance
hideEdit: true
ms.openlocfilehash: 208bf7d1e31f797ec24654d1c2cdfe374d1aafe3
ms.sourcegitcommit: eb0f255baff1f2856621cbc64a3f34a04be37be3
ms.translationtype: HT
ms.contentlocale: it-IT
ms.lasthandoff: 12/05/2019
ms.locfileid: "39859566"
---
# <a name="my-number-act-japan"></a>My Number Act (Giappone)

## <a name="about-the-my-number-act"></a>Informazioni su My Number Act

Il governo giapponese ha promulgato il My Number Act (versione in [giapponese](https://elaws.e-gov.go.jp/search/elawsSearch/elaws_search/lsg0500/viewContents?lawId=425AC0000000027_20180627_430AC0000000066) e in [inglese](https://www.ppc.go.jp/files/pdf/en3.pdf)), che è entrato in vigore nel gennaio 2016. Ha assegnato così un numero univoco a 12 cifre, noto come My Number, Social Benefits and Tax Number o Individual Number, a tutti i residenti in Giappone, indipendentemente dalla loro nazionalità. L'assegnazione a ogni persona di un numero da usare per qualunque scopo (come il numero di previdenza sociale statunitense) è stata pensata per semplificare e rendere più efficienti la tassazione e l'implementazione di benefit sociali come la pensione nazionale, l'assicurazione medica e la disoccupazione.

La Personal Information Protection Commission (PPC), che funge da autorità centralizzata per la protezione dei dati, è stata fondata dall'Act on the Protection of Personal Information (versione in [giapponese](https://www.ppc.go.jp/personal/preparation/) e in [inglese](https://www.ppc.go.jp/en/legal/)). Nell'ambito del suo compito di supervisione e monitoraggio della conformità con il My Number Act, la PPC ha emesso delle [linee guide per My Number](https://www.ppc.go.jp/legal/policy/faq/) (versione in giapponese) per garantire che le organizzazioni gestiscano in modo appropriato e proteggano adeguatamente i dati personali, inclusi i dati My Number, come previsto dalla legge.

## <a name="microsoft-and-the-my-number-act"></a>Microsoft e il My Number Act

Per aiutare i clienti giapponesi a proteggere la privacy dei dati personali, Microsoft si impegna contrattualmente attraverso le [Condizioni di Microsoft Online Services](https://www.microsoftvolumelicensing.com/DocumentSearch.aspx?Mode=3&DocumentTypeId=31) a garantire che nei servizi cloud per le aziende includi nell'ambito siano state implementate misure di sicurezza tecniche e organizzative in grado di aiutare i clienti a rispettare il My Number Act. Questo significa che i clienti in Giappone possono usare i servizi cloud Microsoft per le aziende avendo la sicurezza di poter rispettare i requisiti legislativi giapponesi.

Le [F\&AQ](https://www.ppc.go.jp/legal/policy/faq/) (versione in giapponese) pubblicate dalla PPC delineano le linee guida per la gestione e la protezione adeguate delle informazioni personali. Stabiliscono che terze parti non possono gestire i dati personali se nel loro accordo stipulano che (a) non lo fanno e (b) definiscono un sistema di controllo degli accessi appropriato. Il My Number Act specifica gli obblighi da rispettare quando i dati vengono trasferiti a terze parti, ma la sezione [Q3-12](https://www.ppc.go.jp/legal/policy/faq/) (versione in giapponese) delle F\&AQ della PPC spiega che non sono applicabili se la terza parte non gestisce, ovvero non ha accesso permanente ai dati personali.

I servizi cloud Microsoft per le aziende affrontano questi requisiti nelle [Condizioni di Microsoft Online Services](https://www.microsoftvolumelicensing.com/DocumentSearch.aspx?Mode=3&DocumentTypeId=31), che stipulano che la proprietà e la responsabilità dei dati dei clienti che contengono dati My Number spettano ai clienti, non a Microsoft. Il cliente deve pertanto adottare controlli appropriati per proteggere i dati My Number contenuti nei dati dei clienti.

Dato che Microsoft non dispone dell'accesso permanente ai dati My Number archiviati nei suoi servizi cloud, non è necessario un contratto di "outsourcing" per la gestione dei dati My Number. Se un cliente vuole ottenere accesso ai dati dei clienti che contengono dati My Number, deve creare un altro contratto di outsourcing con Microsoft per ogni caso prima di avanzare tale richiesta.

Le condizioni stabiliscono anche che Microsoft si impegna a usare i dati dei clienti solo per fornire servizi al cliente, non per fini pubblicitari o altri scopi commerciali simili, e che dispone di sistemi di controllo degli accessi solidi.

Per quanto riguarda le preoccupazioni per la sicurezza, i servizi cloud Microsoft per le aziende rispettano lo standard [Cloud Security Mark (Gold)](offering-cs-mark-gold-japan.md), il primo accreditamento giapponese relativo alla sicurezza per i provider di servizi cloud.

I servizi cloud Microsoft per le aziende supportano pertanto i requisiti del My Number Act e non creano ulteriori obblighi ai sensi di tale legge per i clienti, come il consenso da parte di un singolo proprietario dei dati personali.

## <a name="microsoft-in-scope-cloud-services"></a>Servizi cloud Microsoft inclusi nell'ambito

- [Azure](https://gallery.technet.microsoft.com/Overview-of-Azure-c1be3942)
- [Dynamics 365](https://download.microsoft.com/download/E/1/9/E1977163-7A86-4812-AC18-C03ADC958AAF/Microsoft_Dynamics_365_Cloud_Service_Compliance_Datasheet.pdf)
- Intune
- [Office 365](https://servicetrust.microsoft.com/ViewPage/TrustDocuments?command=Download&downloadType=Document&downloadId=9f756cce-b15d-45a9-94d7-6a583dee4401&docTab=6d000410-c9e9-11e7-9a91-892aae8839ad_Compliance_Guides)

## <a name="how-to-implement"></a>Come eseguire l'implementazione

- [Criteri di sicurezza di Microsoft](https://servicetrust.microsoft.com/ViewPage/TrustDocuments?command=Download&downloadType=Document&downloadId=231213ea-9954-41fd-a757-ae62f3721dc7&docTab=6d000410-c9e9-11e7-9a91-892aae8839ad_FAQ_and_White_Papers): in che modo Microsoft gestisce la sicurezza delle informazioni personali e delle organizzazioni nei suoi servizi cloud.

- [Privacy in Office 365](https://servicetrust.microsoft.com/ViewPage/TrustDocuments?command=Download&downloadType=Document&downloadId=a1b48a5b-bcb1-4c19-9277-952c0df87113&docTab=6d000410-c9e9-11e7-9a91-892aae8839ad_FAQ_and_White_Papers): in che modo Microsoft sviluppa misure di protezione della privacy efficaci in Office 365.

- [Accesso degli amministratori in Office 365](https://docs.microsoft.com/office365/SecurityCompliance/office-365-administrative-access-controls-overview): in che modo Microsoft gestisce l'accesso degli amministratori ai dati dei clienti in Office 365.

- [Controlli e report in Office 365](https://docs.microsoft.com/office365/SecurityCompliance/office-365-auditing-and-reporting-overview): quali funzionalità possono usare i clienti per tenere traccia delle attività degli utenti e degli amministratori all'interno del loro tenant.

- [Conservazione dei dati in Office 365](https://docs.microsoft.com/office365/SecurityCompliance/office-365-data-retention-deletion-and-destruction-overview): quali sono i criteri di gestione dei dati relativamente al periodo in cui vengono conservati i dati dei clienti dopo l'eliminazione.

## <a name="frequently-asked-questions"></a>Domande frequenti

**Chi è in definitiva il responsabile della protezione dei dati personali ai sensi del My Number Act?**

La [sezione Q3-13](https://www.ppc.go.jp/legal/policy/faq/) (versione in giapponese) delle F\&AQ della PPC stabilisce che dato che la proprietà dei dati personali è dei clienti Microsoft, essi sono tenuti ad adottare le misure di sicurezza adeguate, come controllare le password degli amministratori, per proteggere le informazioni personali e i dati My Number.

## <a name="resources"></a>Risorse

- [Conformità di Azure e requisiti di privacy e sicurezza in Giappone](https://gallery.technet.microsoft.com/Azure-Compliance-and-the-53409748)
- [Privacy di Microsoft](https://privacy.microsoft.com/it-IT/)
- [Informativa sulla privacy di Microsoft](https://privacy.microsoft.com/privacystatement)
- [Considerazioni sulla privacy nel cloud](https://download.microsoft.com/download/0/9/D/09DE47F6-F9E5-4C14-B9E8-E8119A130ACC/Privacy_considerations_in_the_cloud.pdf)
- [Conformità nel Centro protezione Microsoft](https://www.microsoft.com/trust-center/compliance/compliance-overview)

## <a name="download-the-offering-backgrounder"></a>Scaricare il documento di informazioni di base sull'offerta

È necessario il documento di informazioni di base sull'offerta? Scarica il [PDF](https://download.microsoft.com/download/0/E/C/0EC14DDA-6041-4841-A180-199870B136C4/MyNumberAct-Compliance.pdf).
