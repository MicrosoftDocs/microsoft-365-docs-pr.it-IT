---
title: Servizio di trattamento dei dati per Windows Enterprise con valutazione d'impatto sulla protezione dei dati (DPIA) ai sensi del GDPR
description: Informazioni utili per stabilire se è necessaria una valutazione d’impatto sulla protezione dei dati (DPIA) nel servizio di trattamento dei dati di Microsoft per Windows Enterprise.
keywords: DPIA, Microsoft 365, Microsoft 365 Education, documentazione Microsoft 365, GDPR
localization_priority: Priority
ROBOTS: NOINDEX, NOFOLLOW
ms.prod: microsoft-365-enterprise
ms.topic: article
f1.keywords:
- NOCSH
ms.author: siosulli
author: DaniHalfin
manager: dansimp
audience: itpro
ms.collection:
- GDPR
- M365-security-compliance
ms.openlocfilehash: a31ccc8cab6995e0647e397be4b869e48da599b4
ms.sourcegitcommit: e03bc2945e63f7f2638257e530056ae9283b45d9
ms.translationtype: HT
ms.contentlocale: it-IT
ms.lasthandoff: 11/13/2020
ms.locfileid: "49070890"
---
# <a name="data-protection-impact-assessments-guidance-for-data-controllers-using-microsoft-data-processor-service-for-windows-enterprise"></a>Valutazioni d'impatto sulla protezione dei dati: guida per i titolari del trattamento dei dati che usano il servizio di trattamento dei dati di Microsoft per Windows Enterprise

>[!NOTE]
>Questo argomento è rivolto ai partecipanti al servizio di trattamento dei dati per l'anteprima programma di Windows Enterprise e richiede l'accettazione di condizioni per l'utilizzo specifiche. Per ulteriori informazioni sul programma e accettare le condizioni per l'utilizzo, vedere [https://aka.ms/WindowsEnterprisePublicPreview](https://aka.ms/WindowsEnterprisePublicPreview).

Il Regolamento generale sulla protezione dei dati (GDPR) prevede che i titolari del trattamento preparino una valutazione dell'impatto sulla protezione dei dati (DPIA) per i trattamenti che "possano presentare un rischio elevato per i diritti e le libertà delle persone fisiche". Il servizio di trattamento dei dati di Windows Enterprise non comporta di per sé la necessità della realizzazione di una DPIA da parte del titolare del trattamento che lo usa. La necessità di una DPIA dipende dai dettagli e dal contesto relativo alle modalità con cui il titolare del trattamento distribuisce, configura e usa il servizio di trattamento dei dati per Windows Enterprise. 

L'obiettivo di questo documento è quello di fornire ai titolari del trattamento informazioni relative al servizio di trattamento dei dati per Windows Enterprise in modo da aiutarli a determinare se è necessaria una DPIA e, in tal caso, quali dettagli includere.

>[!Note]
>Microsoft non fornisce alcun consiglio legale in questo documento. Questo documento viene fornito esclusivamente per scopi informativi. I clienti sono invitati a collaborare con i propri responsabili del trattamento e consulenti legali per determinare la necessità e il contenuto di qualsiasi DPIA relativa all'uso del servizio di trattamento dei dati per Windows Enterprise o di qualsiasi altro servizio online di Microsoft.

## <a name="part-1-determining-whether-a-dpia-is-needed"></a>Parte 1: determinare se è necessaria una DPIA

L'articolo 35 del GDPR richiede che un titolare del trattamento dei dati crei una valutazione dell'impatto sulla protezione dei dati (DPIA) "[allorché] un tipo di trattamento preveda in particolare l'uso di nuove tecnologie e, tenendo conto della natura, l'oggetto, il contesto e le finalità del trattamento, può presentare un rischio elevato per i diritti e le libertà delle persone fisiche". Definisce inoltre specifici fattori che indicherebbero tale rischio elevato, che vengono trattati nella tabella seguente. Per determinare se è necessaria una DPIA, il titolare del trattamento deve considerare questi fattori, insieme a qualsiasi altro fattore rilevante, alla luce delle implementazioni e degli utilizzi specifici del servizio di trattamento dei dati per Windows Enterprise da parte del titolare.

## <a name="table-1-data-processor-service-for-windows-enterprise-dpia-risk-factors"></a>Tabella 1: fattori di rischio per DPIA nel servizio di trattamento dei dati per Windows Enterprise 

|||
|:----|:----|
|**Fattore di rischio elevato**|**Informazioni rilevanti sul servizio di trattamento dei dati per Windows Enterprise**|
| Una valutazione sistematica e approfondita degli aspetti personali relativi alle persone fisiche che si basa su una elaborazione automatizzata, tra cui la profilatura, e su cui si basano le decisioni che producono effetti giuridici riguardanti la persona fisica o che influenzano analogamente in modo significativo la persona fisica. |Il servizio di trattamento dei dati per Windows Enterprise non fornisce funzionalità per l’esecuzione di un trattamento automatizzato dei dati.<br><br> Tuttavia, dal momento che altri servizi usano il servizio di trattamento dei dati per Windows Enterprise come origine dati, il titolare del trattamento può potenzialmente configurare tali servizi in modo che siano usati per il trattamento suddetto. I titolari del trattamento devono prendere questa decisione sulla base del loro utilizzo dei servizi connessi al servizio di trattamento dei dati per Windows Enterprise.|   
| Trattamento su larga scala di categorie speciali di dati (dati personali che rivelano origini razziali o etniche, opinioni politiche, convinzioni religiose o filosofiche, appartenenza sindacale e trattamento di dati genetici, dati biometrici allo scopo di identificare in modo univoco una persona fisica, dati relativi alla salute o dati relativi alla vita sessuale o all'orientamento sessuale di una persona fisica) o di dati personali relativi a condanne e reati penali. | Il servizio di trattamento dei dati per Windows Enterprise non è specificamente progettato per trattare categorie speciali di dati personali e l'utilizzo del servizio di trattamento dei dati per Windows Enterprise non aumenta il rischio intrinseco del trattamento per il titolare del trattamento.<br><br> Tuttavia, il titolare del trattamento dei dati potrebbe usare i servizi connessi al servizio di trattamento dei dati per Windows Enterprise per trattare le categorie speciali di dati elencate. I servizi che fanno uso del servizio di trattamento dei dati per Windows Enterprise come origine dati potrebbero permettere al cliente di tenere traccia o trattare in altro modo qualsiasi tipo di dati, incluse le categorie speciali di dati personali. Tuttavia, in qualità di responsabile del trattamento dei dati, Microsoft non ha alcun controllo né alcuna conoscenza di tale utilizzo. Spetta al titolare del trattamento dei dati determinare gli usi appropriati dei dati del titolare del trattamento. |

## <a name="part-2-contents-of-a-dpia"></a>Parte 2: contenuto di una DPIA 

L'articolo 35, paragrafo 7, stabilisce che una valutazione d'impatto sulla protezione dei dati specifichi le finalità del trattamento e contenga una descrizione sistematica dei trattamenti previsti. Una descrizione sistematica di una DPIA completa potrebbe includere fattori quali i tipi di dati trattati, per quanto tempo vengono conservati, i luoghi in cui si trovano e possono essere trasferiti e le terze parti che potrebbero avere accesso a tali dati. Inoltre, la DPIA deve includere: 

una valutazione della necessità e proporzionalità delle operazioni di elaborazione in relazione alle finalità; 

una valutazione dei rischi per i diritti e le libertà delle persone fisiche; 

le misure previste per affrontare i rischi, comprese le misure di sicurezza e i meccanismi per garantire la protezione dei dati personali e per dimostrare la conformità al presente regolamento, tenendo conto dei diritti e degli interessi legittimi del soggetto dei dati e di altre persone. 

La tabella seguente contiene informazioni sul servizio di trattamento dei dati per Windows Enterprise pertinenti per ognuno di questi elementi. Come nella Parte 1, i titolari del trattamento devono considerare i dettagli forniti nella tabella, insieme a qualsiasi altro fatto rilevante, alla luce delle implementazioni e degli utilizzi specifici del servizio di trattamento dei dati per Windows Enterprise da parte del titolare. 

## <a name="table-2-data-processor-service-for-windows-enterprise-dpia-elements"></a>Tabella 2: elementi della DPIA nel servizio di trattamento dei dati per Windows Enterprise 

||||
|:---|:---|:--|
|**Elemento di una DPIA**|**Informazioni rilevanti sul servizio di trattamento dei dati per Windows Enterprise**| |
| Scopi del trattamento | Le finalità del trattamento dei dati di diagnostica che usano il servizio di trattamento dei dati per Windows Enterprise sono determinate dal titolare del trattamento che implementa, configura e utilizza tale servizio. <br><br> Come specificato dalle [Condizioni dei servizi online](https://www.microsoftvolumelicensing.com/DocumentSearch.aspx?Mode=3&DocumentTypeId=46), Microsoft, in qualità di responsabile del trattamento dei dati, elabora i dati dei clienti solo per fornire i servizi richiesti al cliente, il quale è il titolare del trattamento dei dati. Microsoft non utilizzerà i dati dei clienti o le informazioni da essi derivanti per scopi pubblicitari o simili. |
| Categorie di dati personali trattati | **Dati dei clienti:** tutti i dati, compresi file di testo, audio, video o immagini e software, forniti a Microsoft da un cliente o per suo conto attraverso l'uso dei servizi aziendali. I dati dei clienti includono le informazioni personali degli utenti finali (ad esempio nomi e informazioni di contatto dell'utente in Azure Active Directory o informazioni sul dispositivo tramite i dati di diagnostica Windows). <br><br> **Dati generati dal sistema:** i dati generati da Microsoft che consentono a Microsoft di offrire servizi aziendali agli utenti. I dati generati dal sistema contengono principalmente dati presentati con l'uso di pseudonimi, come identificatori univoci generati dal sistema, che non possono identificare individualmente una singola persona ma sono usati per fornire servizi aziendali agli utenti. I dati generati dal sistema possono contenere anche informazioni identificabili riguardanti gli utenti finali, ad esempio un nome utente. <br><br> **Dati di supporto:** si tratta di dati forniti a Microsoft da o per conto del cliente (o che il cliente autorizza Microsoft a ottenere da un servizio online) attraverso un'interazione con Microsoft per ottenere supporto tecnico per i servizi online. <br><br> Per altre informazioni riguardo ai dati elaborati dal servizio di trattamento dei dati per Windows Enterprise, consultare le [Condizioni dei servizi online](https://www.microsoftvolumelicensing.com/DocumentSearch.aspx?Mode=3&DocumentTypeId=46), nonché il [Centro protezione Microsoft](https://www.microsoft.com/trustcenter). |
| Conservazione dei dati | Microsoft conserverà ed elaborerà i dati dei clienti per tutta la durata del diritto del cliente a usare il servizio online e fino a quando tutti i dati dei clienti non saranno recuperati dal cliente o eliminati in conformità ai termini delle Condizioni dei servizi online. In qualsiasi momento per tutta la durata dell'abbonamento, il cliente potrà esportare i dati archiviati nel servizio di trattamento dei dati per Windows Enterprise. Il cliente può eliminare i dati personali in seguito a una richiesta dell'interessato usando le funzionalità descritte nella [documentazione del GDPR relativa alle richieste dell'interessato nel servizio di trattamento dei dati per Windows Enterprise](https://servicetrust.microsoft.com/ViewPage/GDPRDSR).
| Ubicazione e trasferimento dei dati personali | I dati dei clienti del servizio di trattamento dei dati per Windows Enterprise si trovano nei data center di Microsoft negli Stati Uniti. |
| Condivisione dati con terze parti | Microsoft condivide i dati con terze parti che agiscono come rappresentante responsabile del trattamento (ovvero terzisti che trattano dati personali) per supportare funzioni quali assistenza clienti e supporto tecnico, manutenzione dei servizi e altre operazioni. Tutti i terzisti ai quali Microsoft trasferisce i dati dei clienti o i dati di supporto avranno stipulato accordi scritti con Microsoft, accordi non meno protettivi dei termini di protezione dei dati delle [Condizioni dei servizi online](https://www.microsoftvolumelicensing.com/DocumentSearch.aspx?Mode=3&DocumentTypeId=46). Tutti i sub-incaricati di terze parti con cui vengono condivisi i dati dei clienti o i dati di supporto sono inclusi negli [elenchi dei terzisti](https://www.microsoft.com/trustcenter/privacy/who-can-access-your-data-and-on-what-terms#subcontractors) (consultare "Limiti di accesso dei rappresentante responsabile del trattamento"). <br><br> Le informazioni relative alla risposta di Microsoft alle richieste di accesso ai dati dei clienti e ai dati di supporto da parte di forze dell'ordine e terze parti si trovano nelle Condizioni dei servizi online. Salvo divieti legali, Microsoft tenterà di reindirizzare le forze dell'ordine o le terze parti direttamente al cliente. |
| Diritti del soggetto interessato | Quando opera come responsabile del trattamento, Microsoft mette a disposizione del cliente (il titolare del trattamento dei dati) i dati personali dei suoi interessati e la capacità di soddisfare le richieste degli interessati quando questi esercitano i propri diritti ai sensi del GDPR. Microsoft lo fa in modo coerente con la funzionalità del prodotto e con il suo ruolo di responsabile del trattamento dei dati.Se riceviamo una richiesta da parte dell'interessato di un cliente per l'esercizio di uno o più dei suoi diritti ai sensi del GDPR, reindirizziamo tale interessato a presentare la richiesta direttamente al titolare del trattamento dei dati. <br><br> La [documentazione del GDPR relativa alle richieste dell'interessato nel servizio di trattamento dei dati per Windows Enterprise](https://servicetrust.microsoft.com/ViewPage/GDPRDSR) descrive come supportare i diritti degli interessati utilizzando le funzionalità nel servizio di trattamento dei dati per Windows Enterprise. |
| Una valutazione della necessità e proporzionalità delle operazioni di trattamento in relazione agli scopi | Tale valutazione dipenderà dalle esigenze del titolare del trattamento dei dati e dalle finalità dell'elaborazione. <br><br> Per quanto riguarda l'elaborazione effettuata da Microsoft, è necessaria e proporzionale allo scopo di fornire i servizi al titolare del trattamento. Microsoft assume questo impegno nelle Condizioni dei servizi online. |
| Una valutazione dei rischi per i diritti e le libertà del soggetto dei dati | I rischi principali per i diritti e le libertà degli interessati derivanti dall'uso del servizio di trattamento dei dati per Windows Enterprise dipenderanno da come e in quale contesto il titolare del trattamento dei dati implementa, configura e utilizza il servizio di trattamento dei dati per Windows Enterprise. <br><br> Tuttavia, come per gli altri servizi, i dati personali conservati nel servizio potrebbero essere a rischio di accesso non autorizzato o divulgazione involontaria. Le misure adottate da Microsoft per affrontare tali rischi sono riportate nelle Condizioni dei servizi online, come spiegato più in dettaglio di seguito. |
| Le misure previste per affrontare i rischi, comprese le misure di sicurezza e i meccanismi per garantire la protezione dei dati personali e per dimostrare la conformità al GDPR, tenendo conto dei diritti e degli interessi legittimi del soggetto dei dati di altre persone | Microsoft si impegna a proteggere la sicurezza dei dati dei clienti. Le misure di sicurezza adottate da Microsoft sono descritte in dettaglio nelle Condizioni dei servizi online. <br><br> Microsoft adotta misure tecniche e organizzative adeguate e ragionevoli per tutelare i dati personali che elabora. Tali misure includono, a titolo esemplificativo e non esaustivo, criteri e procedure di privacy interni, impegni contrattuali e certificazioni per standard locali e internazionali. Maggiori informazioni sono disponibili nella [pagina Standard sulla privacy del Centro protezione](https://www.microsoft.com/trustcenter/privacy/we-set-and-adhere-to-stringent-standards). <br><br> Microsoft fornisce ai clienti materiali di sicurezza e privacy significativi e trasparenti che aiutano a spiegare l'uso e l'elaborazione dei dati personali da parte di Microsoft. I clienti sono invitati a contattare Microsoft per eventuali domande. <br><br> Inoltre, Microsoft rispetta tutti gli altri obblighi RGPD che si applicano ai responsabili del trattamento dei dati, inclusi, a titolo esemplificativo ma non esaustivo, le valutazioni di impatto sulla protezione dei dati e il mantenimento dei record.| 
