---
title: Indicazioni per i titolari del trattamento dei dati che usano Office 365
description: Questo documento fornisce informazioni su Office 365 ai titolari del trattamento dei dati per aiutarli a determinare se è necessaria una valutazione d'impatto sulla protezione dei dati (DPIA) e quali dettagli includere.
keywords: DPIA, Office 365, Documentazione di Microsoft 365, GDPR
ms.localizationpriority: Priority
ms.prod: Microsoft-365-enterprise
ms.topic: article
ms.author: heicba
author: herviicban
manager: laurawi
audience: itpro
ms.collection: GDPR
ms.openlocfilehash: 533b965cc09cbc7be893ccde7939132e4d93006a
ms.sourcegitcommit: 0dde96d5864e5b16ea24cfb302930b041c7a8091
ms.translationtype: HT
ms.contentlocale: it-IT
ms.lasthandoff: 05/24/2019
ms.locfileid: "34431507"
---
# <a name="data-protection-impact-assessments-guidance-for-data-controllers-using-microsoft-office-365"></a>Valutazioni d'impatto sulla protezione dei dati: guida per i titolari del trattamento dei dati che utilizzano Microsoft Office 365 

Ai sensi del regolamento generale sulla protezione dei dati (GDPR), i titolari del trattamento dei dati sono tenuti a preparare una valutazione d'impatto sulla protezione dei dati (DPIA) per le operazioni di trattamento che potrebbero "comportare un alto rischio per i diritti e le libertà delle persone fisiche". Nessuna delle caratteristiche intrinseche di Microsoft Office 365 richiede necessariamente la creazione di una DPIA da parte di un titolare del trattamento dei dati che lo utilizza. Piuttosto, la necessità di una DPIA dipenderà dai dettagli e dal contesto di come il titolare del trattamento dei dati distribuisce, configura e utilizza Office 365.

Lo scopo del presente documento consiste nel fornire informazioni su Office 365 ai titolari del trattamento dei dati per aiutarli a determinare se è necessaria una DPIA e, in tal caso, quali dettagli includere. Si applica alle applicazioni e ai servizi di Office 365 compresi, tra l’altro, Exchange Online, SharePoint Online, OneDrive for Business, Yammer, Skype for Business e Power BI. (Vedere, come esempio, le tabelle 1 e 2 della Guida alle richieste dell’interessato del trattamento dei dati in Office 365). 
 
### <a name="part-1--determining-whether-a-dpia-is-needed"></a>Parte 1: determinare se è necessaria una DPIA 

L'articolo 35 del GDPR prevede che un titolare del trattamento dei dati crei una valutazione d'impatto sulla protezione dei dati "laddove un tipo di trattamento, in particolare utilizzando le nuove tecnologie e tenendo conto della natura, della portata, del contesto e delle finalità del trattamento stesso, rischi di comportare un rischio elevato per i diritti e le libertà delle persone fisiche". Stabilisce, inoltre, particolari fattori che indicherebbero un rischio così elevato, i quali sono discussi nella seguente tabella. Nel determinare se sia necessaria una DPIA, un titolare del trattamento dei dati dovrebbe considerare questi fattori, unitamente a qualsiasi altro fattore rilevante, alla luce delle specifiche implementazioni e degli usi di Office 365 da parte del titolare del trattamento dei dati.


***Tabella 1: fattori di rischio e informazioni rilevanti su Office 365***

<!--start table here HEADER -->

|||
|:-----|:-----|:-----|
|**Fattore di rischio**|**Informazioni rilevanti su Office 365**|
|Una valutazione sistematica e approfondita degli aspetti personali relativi alle persone fisiche che si basa su un trattamento automatizzato, tra cui la profilatura, e su cui si basano le decisioni che producono effetti giuridici riguardanti la persona fisica o che influenzano in modo analogamente significativo la persona fisica. |A seconda della configurazione del titolare del trattamento dei dati, Office 365 potrebbe eseguire determinate attività di trattamento automatizzato dei dati, ad esempio l’analisi eseguita da Workplace Analytics, che consente al titolare del trattamento dei dati di ricavare informazioni dettagliate su come le persone collaborano all'interno di un’organizzazione in base a informazioni delle intestazioni del calendario e della posta elettronica dalle cassette postali dell'utente.<p>Office 365 non è progettato per l'esecuzione automatica del trattamento come base per decisioni che producono effetti legali o altrettanto significativi sugli individui. Tuttavia, poiché Office 365 è un servizio ampiamente personalizzabile, un titolare del trattamento dei dati potrebbe potenzialmente usarlo per tale trattamento.</p>|
|Trattamento su larga scala1 di categorie speciali di dati (dati personali che rivelano origini razziali o etniche, opinioni politiche, convinzioni religiose o filosofiche, appartenenza sindacale e trattamento di dati genetici, dati biometrici allo scopo di identificare in modo univoco una persona fisica, dati relativi alla salute o dati relativi alla vita sessuale o all'orientamento sessuale di una persona fisica) o di dati personali relativi a condanne e reati penali. |Office 365 non è progettato specificamente per trattare categorie speciali di dati personali.<p>Tuttavia, un titolare del trattamento dei dati potrebbe usare Office 365 per trattare le categorie speciali di dati elencate. Office 365 è un servizio altamente personalizzabile che consente al cliente di tracciare o trattare in altro modo qualsiasi tipo di dati, comprese le categorie speciali di dati personali. Un uso di questo tipo è rilevante per la decisione del titolare del trattamento della necessità o meno di un DPIA. Tuttavia, in qualità di responsabile del trattamento dei dati, Microsoft non ha alcun controllo né, solitamente, alcuna conoscenza di tale utilizzo.</p>|
|Trattamento su larga scala* di categorie speciali di dati (dati personali che rivelano origini razziali o etniche, opinioni politiche, convinzioni religiose o filosofiche, appartenenza sindacale e trattamento di dati genetici, dati biometrici allo scopo di identificare in modo univoco una persona fisica, dati relativi alla salute o dati relativi alla vita sessuale o all'orientamento sessuale di una persona fisica) o di dati personali relativi a condanne e reati penali. |Office 365 non è progettato specificamente per trattare categorie speciali di dati personali.<p>Tuttavia, un titolare del trattamento dei dati potrebbe usare Office 365 per trattare le categorie speciali di dati elencate. Office 365 è un servizio altamente personalizzabile che consente al cliente di tracciare o trattare in altro modo qualsiasi tipo di dati, comprese le categorie speciali di dati personali. Un uso di questo tipo è rilevante per la decisione del titolare del trattamento della necessità o meno di un DPIA. Tuttavia, in qualità di responsabile del trattamento dei dati, Microsoft non ha alcun controllo né, solitamente, alcuna conoscenza di tale utilizzo.</p>|
|Monitoraggio sistematico di un'area pubblicamente accessibile su vasta scala|Office 365 non è progettato per condurre o facilitare tale monitoraggio.<p>Tuttavia, un titolare del trattamento dei dati potrebbe utilizzarlo per trattare i dati raccolti attraverso tale monitoraggio</p>|
|||

<!-- end of table -->
[*] Rispetto ai criteri per un trattamento su "larga scala", la Considerazione iniziale 91 del GDPR chiarisce che: "Il trattamento di dati personali non dovrebbe essere considerato un trattamento su larga scala qualora riguardi dati personali di pazienti o clienti da parte di un singolo medico, operatore sanitario o avvocato. In tali casi non dovrebbe essere obbligatorio procedere a una valutazione d'impatto sulla protezione dei dati".

### <a name="part-2--contents-of-a-dpia"></a>Parte 2: contenuto di una DPIA 
L'articolo 35, comma 7, stabilisce che una valutazione dell'impatto sulla protezione dei dati dovrà specificare le finalità del trattamento e una descrizione sistematica del trattamento prevista.  Nelle DPIA di Microsoft, tale descrizione sistematica include fattori quali i tipi di dati trattati, per quanto tempo i dati possono essere conservati, i luoghi in cui si trovano e le terze parti che potrebbero avere accesso a tali dati.  La DPIA deve inoltre includere: 
- una valutazione della necessità e proporzionalità delle operazioni di trattamento in relazione alle finalità;  
- una valutazione dei rischi per i diritti e le libertà delle persone fisiche;  
- misure previste per affrontare i rischi, comprese le misure di sicurezza e i meccanismi per garantire la protezione dei dati personali e per dimostrare la conformità al presente regolamento, tenendo conto dei diritti e degli interessi legittimi dell'interessato e di altre persone. 

La tabella seguente contiene informazioni importanti da parte di Microsoft che semplificano la creazione della bozza della DPIA. Contiene informazioni su Office 365 rilevanti per ognuno degli elementi necessari per una DPIA. Come nella Parte 1, i titolari del trattamento dei dati sono tenuti a tenere in considerazione i dettagli riportati di seguito, oltre ai dettagli delle loro implementazioni e usi specifici di Office 365.

***Tabella 2: elementi e fattori rilevanti su Office 365***

<!--start table here HEADER -->

|||
|:-----|:-----|
|**Fattori di rischio**|**Informazioni rilevanti su Office 365**|
|Finalità del trattamento|Le finalità del trattamento dei dati con Office 365 sono determinate dal titolare del trattamento dei dati che lo implementa, configura e utilizza.<p>Come specificato dalle [Condizioni dei servizi online](http://www.microsoftvolumelicensing.com/DocumentSearch.aspx?Mode=3&DocumentTypeId=46), Microsoft, in qualità di responsabile del trattamento dei dati, tratta i dati del cliente solo per fornire i servizi richiesti al cliente, il titolare del trattamento dei dati, compresi gli scopi compatibili con la fornitura di tali servizi. Microsoft non utilizzerà i dati del cliente o le informazioni derivanti da essi per scopi pubblicitari o simili.</p>|
|Categorie di dati personali trattati|[Dati del cliente]<br>Si tratta di tutti i dati, inclusi testi, audio, video o file di immagini e software, che i clienti forniscono a Microsoft o che vengono forniti per conto dei clienti attraverso il loro uso dei servizi online di Microsoft. Include i dati che i clienti caricano per l'archiviazione o l'elaborazione, nonché le personalizzazioni. Esempi di dati dei clienti trattati in Office 365 includono contenuti di posta elettronica in Exchange Online e documenti o file archiviati in SharePoint Online o OneDrive for Business.<p>[Dati del Log generato dal sistema]<br>Si tratta de dati generati da Microsoft per eseguire il servizio, ad esempio i dati di utilizzo o delle prestazioni. La maggior parte di questi dati contengono identificatori pseudonimi generati da Microsoft.<p>[Dati del supporto]<br>Si tratta di dati forniti a Microsoft da o per conto del cliente (o che il cliente autorizza Microsoft a ottenere da un Servizio online) attraverso un’interazione con Microsoft per ottenere supporto tecnico per i servizi online.</p><p>I dati dei clienti, i dati del log generato dal sistema e i dati di supporto non includono i dati dell'amministratore e di dati di fatturazione, come le informazioni di contatto dell'amministratore del cliente, le informazioni di sottoscrizione e i dati di pagamento, che Microsoft raccoglie ed elabora in qualità di titolare del trattamento dei dati e che non rientrano nell’ambito del presente documento.</p>|
|Conservazione dei dati|[Dati del cliente],<br>Come stabilito nelle Condizioni per la protezione dei dati contenute nelle Condizioni dei servizi online, Microsoft avrà a disposizione i dati del cliente per la durata del diritto del cliente a usare il servizio e fino a che tutti i dati del cliente saranno eliminati o restituiti secondo le istruzioni del cliente o le Condizioni dei servizi online.<p>In ogni momento durante il periodo di abbonamento del cliente, il cliente avrà la possibilità di accedere, estrarre ed eliminare i dati del cliente archiviati nel servizio, soggetti in alcuni casi a specifiche funzionalità del prodotto allo scopo di ridurre il rischio di eliminazione accidentale (ad esempio, la cartella di elementi recuperati di Exchange), come descritto ulteriormente nella documentazione del prodotto.</p><p>Ad eccezione delle prove gratuite e dei servizi di LinkedIn, Microsoft conserverà i dati dei clienti memorizzati nel servizio online in un account con funzioni limitate per 90 giorni dopo la scadenza o il termine della sottoscrizione del cliente, in modo che il cliente possa estrarre i dati. Alla fine del periodo di conservazione di 90 giorni, Microsoft disattiverà l'account del cliente ed eliminerà i suoi dati.</p><p>[Dati del Log generato dal sistema]<br>Questi dati viene mantenuti per un periodo predefinito che va fino a 180 giorni dalla raccolta, soggetto a periodi di conservazione maggiori ove necessario per la sicurezza dei servizi o per rispettare obblighi legali o normativi.</p><p>Per ulteriori informazioni sulle funzionalità di servizi che consentono al cliente di eliminare i dati personali conservati nel servizio in qualsiasi momento, vedere la [Guida per le richieste degli interessati del trattamento dei dati in Office 365](https://docs.microsoft.com/microsoft-365/compliance/gdpr-data-subject-requests?toc=/microsoft-365/enterprise/toc.json).|
|Ubicazione e trasferimento dei dati personali|Secondo quanto descritto nelle Condizioni per la protezione dei dati all’interno delle Condizioni dei servizi online, se il cliente effettua il provisioning di istanza di Office 365 in Australia, Canada, Unione Europea, Francia, India, Giappone, Corea del Sud, Regno Unito o negli Stati Uniti, Microsoft archivierà i seguenti dati del cliente, archiviati solo all'interno di tale posizione: (1) il contenuto delle cassette postali di Exchange Online (corpo del messaggio, voci di calendario e il contenuto di allegati di posta elettronica), (2) il contenuto del sito di SharePoint Online e i file archiviati in quel sito, (3) i file caricati in OneDrive for Business e (4) il contenuto di progetti caricati in Project Online.<p>Per altri tipi di dati personali dello Spazio economico europeo e della Svizzera, Microsoft garantirà che i trasferimenti di dati personali verso un paese terzo o un'organizzazione internazionale saranno soggetti a garanzie appropriate, secondo quanto descritto nell'articolo 46 del GDPR. Oltre agli impegni di Microsoft ai sensi delle clausole contrattuali standard per i responsabili e altri contratti modello, Microsoft è certificata per gli scudi per la privacy EU-U.S. e Svizzera-U.S. con gli obblighi che ne derivano.</p>|
|Condivisione dei dati con terzisti responsabili del trattamento dei dati|Microsoft condivide i dati con terze parti che agiscono come sotto-responsabili per le funzioni di supporto quali assistenza clienti e tecnica, manutenzione servizi e altre operazioni. Tutti i terzisti ai quali Microsoft trasferisce i dati del cliente o i dati di supporto avranno stipulato accordi scritti con Microsoft che non sono meno protettivi delle Condizioni per la protezione dei dati contenuti nelle [Condizioni dei servizi online](http://www.microsoftvolumelicensing.com/DocumentSearch.aspx?Mode=3&DocumentTypeId=46). Tutti i terzisti sotto-responsabili del trattamento con cui sono condivisi i dati del cliente dei servizi online di base di Microsoft sono inclusi nell'[elenco dei subfornitori dei servizi online](https://aka.ms/Online_Serv_Subcontractor_List). Tutti i terzisti sotto-responsabili del trattamento che potrebbero avere accesso ai dati del supporto (compresi i dati del cliente che i clienti scelgono di condividere durante le loro interazioni con il supporto) sono inclusi nell’[elenco dei fornitori di supporto commerciale di Microsoft](http://aka.ms/servicesapprovedsuppliers). |
|Condivisione dati con terzisti indipendenti|Alcuni prodotti di Office 365 includono opzioni di estendibilità che consentono, a scelta del titolare del trattamento, la condivisione dei dati con terzisti indipendenti. Ad esempio, Exchange Online è una piattaforma estendibile che consente l’integrazione di componenti aggiuntivi o connettori di terze parti con Outlook per estenderne il set di funzionalità. Questi provider terzisti di componenti aggiuntivi o connettori agiscono indipendentemente da Microsoft e i loro componenti aggiuntivi o connettori devono essere attivati dagli utenti o amministratori dell'organizzazione, che eseguono l'autenticazione con il proprio account del componente aggiuntivo o connettore.<p>Microsoft non divulgherà i dati del cliente o i dati del supporto alle forze dell'ordine, a meno che non sia richiesto dalla legge. Se le forze dell'ordine contattano Microsoft richiedendo i dati del cliente o i dati del supporto, Microsoft tenterà di reindirizzare le forze dell'ordine a richiedere tali dati direttamente al cliente. Se obbligato a rivelare i dati del cliente o i dati del supporto alle forze dell'ordine, Microsoft informerà tempestivamente il cliente e fornirà una copia della richiesta, salvo divieto.</p><p>Al ricevimento di qualsiasi altra richiesta da parte di terzi di dati dei clienti o dei dati di supporto, Microsoft informerà tempestivamente il cliente a meno che non sia proibito dalla legge. Microsoft rifiuterà la richiesta a meno che non sia legalmente tenuto a farlo. Se la richiesta è valida, Microsoft tenterà di reindirizzare la terza parte a richiedere i dati direttamente al cliente.</p>|
|Diritti del soggetto dei dati|Quando opera come responsabile del trattamento, Microsoft mette a disposizione dei clienti (i titolari del trattamento dei dati) i dati personali dei suoi interessati e la capacità di soddisfare le richieste degli interessati quando questi esercitano i propri diritti ai sensi del GDPR. Lo facciamo in modo coerente con la funzionalità del prodotto e con il nostro ruolo di responsabile del trattamento. Se riceviamo una richiesta da parte degli interessati di un cliente per l'esercizio di uno o più dei suoi diritti ai sensi del GDPR, reindirizziamo tale interessato a presentare la richiesta direttamente al titolare del trattamento dei dati.<p>La [Guida per le richieste degli interessati del trattamento dei dati in Office 365](https://docs.microsoft.com/microsoft-365/compliance/gdpr-data-subject-requests?toc=/microsoft-365/enterprise/toc.json) fornisce una descrizione per il titolare del trattamento dei dati su come promuovere i diritti degli interessati del trattamento dei dati utilizzando le funzionalità di Office 365.</p>|
|Una valutazione della necessità e proporzionalità delle operazioni di trattamento in relazione agli scopi|Tale valutazione dipenderà dalle esigenze del titolare del trattamento e dalle finalità dell'elaborazione.<p>Per quanto riguarda il trattamento eseguito da Microsoft, tale trattamento è necessario e proporzionale allo scopo di fornire i servizi al titolare del trattamento.</p>|
|Una valutazione dei rischi per i diritti e le libertà del soggetto dei dati|I rischi principali per i diritti e le libertà degli interessati derivanti dall'uso di Office 365 dipenderanno da come e in quale contesto il titolare del trattamento dei dati lo implementa, configura e utilizza.<p>Tuttavia, come per gli altri servizi, i dati personali trattenuti nel servizio potrebbero essere a rischio di accesso non autorizzato o divulgazione involontaria. Le misure adottate da Microsoft per affrontare tali rischi sono illustrate di seguito.</p>|
|Le misure previste per affrontare i rischi, comprese le misure di sicurezza e i meccanismi per garantire la protezione dei dati personali e per dimostrare la conformità al GDPR, tenendo conto dei diritti e degli interessi legittimi dell'interessato e di altre persone|Microsoft si impegna a proteggere la sicurezza delle informazioni del cliente. In conformità alle disposizioni dell'articolo 32 del GDPR, Microsoft ha implementato, manterrà e seguirà le misure tecniche e organizzative appropriate volte a proteggere i dati dei clienti e i dati di supporto da accessi accidentali, non autorizzati o illegali, divulgazione, alterazione, perdita o distruzione.<p>Inoltre, Microsoft rispetta tutti gli altri obblighi RGPD che si applicano ai responsabili del trattamento dei dati, inclusi, a titolo esemplificativo ma non esaustivo, le valutazioni di impatto sulla protezione dei dati e il mantenimento dei record.</p>|
|||

<!-- end of table -->

#### <a name="learn-more"></a>Ulteriori informazioni
[Centro protezione Microsoft](https://www.microsoft.com/TrustCenter/Privacy/gdpr/default.aspx)