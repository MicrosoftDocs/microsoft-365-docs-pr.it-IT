---
title: TISAX (Trusted Information Security Assessment Exchange) - Germania
description: Un revisore indipendente accreditato ENX ha valutato i data center cloud Microsoft in base ai requisiti di sicurezza TISAX.
keywords: Microsoft 365, conformità, offerte
localization_priority: Priority
ms.prod: Microsoft-365-enterprise
ms.topic: article
ms.author: robmazz
author: robmazz
manager: laurawi
audience: itpro
ms.collection: M365-security-compliance
hideEdit: true
ms.openlocfilehash: 89656556e4cba8fca12708e558aef3254c37bfba
ms.sourcegitcommit: eb0f255baff1f2856621cbc64a3f34a04be37be3
ms.translationtype: HT
ms.contentlocale: it-IT
ms.lasthandoff: 12/05/2019
ms.locfileid: "39859456"
---
# <a name="trusted-information-security-assessment-exchange-tisax-germany"></a>TISAX (Trusted Information Security Assessment Exchange) - Germania

## <a name="about-tisax"></a>Informazioni su TISAX

Per garantire una crescente connettività nel settore automobilistico, l'Associazione del settore automobilistico tedesco ([Verband der Automobilindustrie](https://www.dict.cc/deutsch-englisch/Verband.html), VDA) ha sviluppato un catalogo di criteri per la valutazione della sicurezza delle informazioni. La valutazione della sicurezza delle informazioni della VDA (VDA Information Security Assessment) ([lingua tedesca](https://www.vda.de/de/themen/sicherheit-und-standards/informationssicherheit/informationssicherheit-sicherheitsanforderungen.html) e [lingua inglese](https://www.vda.de/en/topics/safety-and-standards/information-security/information-security-requirements)) si basa sui principi fondamentali degli standard internazionali ISO/IEC 27001 e 27002 adattati al settore automobilistico. Nel 2017 è stato aggiornato per includere i controlli sull'uso dei servizi cloud.

Le aziende associate a VDA hanno utilizzato questo strumento sia per le valutazioni di sicurezza interne sia per le valutazioni di fornitori, provider di servizi e altri partner che elaborano informazioni riservate per loro conto. Tuttavia, poiché queste valutazioni sono state gestite individualmente da ciascuna azienda, ciò ha comportato un significativo impegno da parte dei partner e ha intensificato il lavoro dei membri della VDA.

Per semplificare le valutazioni, la VDA ha istituito un meccanismo comune di valutazione e scambio, il TISAX ([Trusted Information Security Assessment Exchange](https://www.enx.com/tisax/)). Il catalogo dei principali requisiti TISAX, Questionnaire for Checking Information Security Assessment and Information Security Management, Vers. 4 (Questionario per il controllo della valutazione della sicurezza delle informazioni e la gestione della sicurezza delle informazioni, versione 4) ([lingua tedesca](https://www.vda.de/de/services/Publikationen.html) e [lingua inglese](https://www.vda.de/en/services/Publications.html)), fornisce standard comuni per le misure di sicurezza IT e consente alle aziende registrate nel TISAX di condividere i risultati della valutazione. La VDA ha affidato l'implementazione del TISAX a una terza parte neutrale, l'[Associazione ENX](https://portal.enx.com/it-IT/en-en/TISAX/tisaxassessmentresults/), che accredita i revisori, gestisce i criteri di accreditamento e i requisiti di valutazione, monitora la qualità dell'implementazione e dei risultati della valutazione.

## <a name="microsoft-and-tisax"></a>Microsoft e TISAX.

Le case automobilistiche europee basano lo sviluppo, la costruzione e la gestione di nuove auto sulla fiducia. Utilizzano il TISAX (Trusted Information Security Assessment Exchange) per fornire una valutazione comune della sicurezza delle informazioni per l'analisi interna, la valutazione dei fornitori e come meccanismo di scambio di informazioni. Un revisore indipendente accreditato ENX, PwC, ha completato la valutazione TISAX dei data center e dei centri operativi Microsoft rispetto alle specifiche TISAX e ai requisiti di sicurezza IT.

Le case automobilistiche di tutto il mondo possono ora utilizzare la valutazione TISAX dei servizi cloud Microsoft per creare soluzioni cloud che integrino sicurezza delle informazioni e protezione dei dati avanzate. Le aziende possono utilizzare la valutazione TISAX dei servizi cloud Microsoft per scambiare dati in tutta sicurezza con fornitori che utilizzano workstation basate su servizi cloud Microsoft 365.

Microsoft ha fornito un'autovalutazione dei suoi servizi cloud e il revisore ha eseguito due livelli di valutazione (il livello di valutazione determina la profondità dell'analisi  e i metodi utilizzati dai revisori).

- I data center Microsoft nel Nord Europa (a Dublino, Irlanda) e nell'Europa occidentale (ad Amsterdam, Paesi Bassi) sono stati valutati al livello 3 (AL3). Il controllo includeva una verifica approfondita dei processi di sicurezza, un'ispezione sul posto completa e colloqui di persona. Occorre una valutazione AL3 per i dati che necessitano di un elevato livello di protezione, ad esempio i dati classificati come strettamente riservati o segreti, ovvero i dati provenienti da crash test e simulazioni di flusso e sistemi di intelligenza artificiale.
- I data center globali Microsoft selezionati sono stati valutati al livello 2 (AL2) sulla base di colloqui in remoto. Occorre una valutazione AL2 per i dati che necessitano di un elevato livello di protezione, come ad esempio i dati classificati come riservati.

## <a name="microsoft-in-scope-cloud-services"></a>Servizi cloud Microsoft inclusi nell'ambito

La valutazione TISAX si è concentrata sui seguenti servizi Microsoft:

- [Azure](https://gallery.technet.microsoft.com/Overview-of-Azure-c1be3942)
- [Dynamics 365](https://download.microsoft.com/download/E/1/9/E1977163-7A86-4812-AC18-C03ADC958AAF/Microsoft_Dynamics_365_Cloud_Service_Compliance_Datasheet.pdf)
- Intune
- [Servizio cloud Microsoft 365 e Power BI incluso in un piano o in una famiglia di prodotti Office 365](https://servicetrust.microsoft.com/ViewPage/TrustDocuments?command=Download&downloadType=Document&downloadId=9f756cce-b15d-45a9-94d7-6a583dee4401&docTab=6d000410-c9e9-11e7-9a91-892aae8839ad_Compliance_Guides)

## <a name="audits-reports-and-certificates"></a>Controlli, report e certificati

I rappresentanti del settore registrati nel portale ENX possono trovare dettagli sulla valutazione TISAX dei servizi cloud Microsoft nell'ambito del servizio sul [portale di ENX](https://portal.enx.com/it-IT/). Per trovare i risultati della valutazione Microsoft, è necessario accedere al proprio account TISAX esistente e cercare Microsoft. In alternativa, è possibile restringere i risultati della ricerca usando le informazioni riportate di seguito:

- ID Microsoft Participant: PGKYK0
- ID Microsoft Corp. EU Assessment Level (AL) 3: SY869K
- ID Microsoft Corp. WORLD Assessment Level (AL) 2 scope: S08NT9

La valutazione è valida per tre anni.

## <a name="how-to-implement"></a>Come eseguire l'implementazione

### <a name="manufacturing-use-cases"></a>Casi di utilizzo relativi alla produzione

Panoramiche di casi, guide alle soluzioni, esercitazioni e altre risorse per creare [soluzioni con Azure](https://docs.microsoft.com/azure/industry/manufacturing/).

## <a name="frequently-asked-questions"></a>Domande frequenti

**Perché non è possibile visualizzare una copia della certificazione TISAX di Microsoft?**

ENX fornisce la conferma della certificazione solo ai rappresentanti del settore registrati attraverso il portale ENX. Per avere informazioni su come procedere, consultare la sezione "Controlli, report e certificati" presente in alto.

## <a name="resources"></a>Risorse

- [Domande frequenti relative al TISAX](https://portal.enx.com/it-IT/TISAX/faqs/)
- [Volkswagen e Microsoft annunciano una collaborazione strategica](https://www.volkswagen-newsroom.com/en/press-releases/volkswagen-and-microsoft-announce-strategic-partnership-4234)
- [Office in auto: BMW offre Skype for Business](https://news.microsoft.com/de-de/skype-business-ab-sofort-fahrzeugen-von-bmw-verfugbar/) (lingua tedesca)
- [Connessione dei veicoli per i trasporti a lungo raggio: Daimler](https://customers.microsoft.com/story/daimlertrucks)
- [Continental adotta Microsoft Office 365 per incrementare la produttività](https://www.avanade.com/en/clients/continental)
- [Microsoft e ISO/IEC 27001:2013](offering-iso-27001.md)
- [Conformità nel Centro di protezione Microsoft](https://www.microsoft.com/trust-center/compliance/compliance-overview)

## <a name="download-the-offering-backgrounder"></a>Scaricare il documento di informazioni di base sull'offerta

È necessario il documento di informazioni di base sull'offerta? Scarica il [PDF](https://download.microsoft.com/download/5/C/3/5C32AD74-703F-4B61-A290-B00B96E8DD8D/TISAX-Compliance.pdf).
