---
title: DPIA in Azure per il RGPD
description: ''
keywords: DPIA,Microsoft 365, Microsoft 365 Education, Documentazione Microsoft 365, RGPD
localization_priority: Priority
ms.prod: Microsoft-365-enterprise
ms.topic: article
ms.author: heicba
author: herviicban
manager: laurawi
audience: itpro
ms.collection: GDPR
ms.openlocfilehash: 4886f25666206858fdbec5e268141198f679f56f
ms.sourcegitcommit: 0dde96d5864e5b16ea24cfb302930b041c7a8091
ms.translationtype: HT
ms.contentlocale: it-IT
ms.lasthandoff: 05/24/2019
ms.locfileid: "34431627"
---
# <a name="data-protection-impact-assessments-guidance-for-data-controllers-using-microsoft-azure"></a>Valutazioni d'impatto sulla protezione dei dati: guida per i titolari del trattamento dei dati che utilizzano Microsoft Azure

Ai sensi del regolamento generale sulla protezione dei dati (RGPD), i titolari del trattamento dei dati sono tenuti a preparare una valutazione d'impatto sulla protezione dei dati (DPIA) per le operazioni di elaborazione che potrebbero "comportare un alto rischio per i diritti e le libertà delle persone fisiche". Nessuna delle caratteristiche intrinseche di Microsoft Azure richiede necessariamente la creazione di una DPIA da parte di un titolare del trattamento dei dati che lo utilizza. Piuttosto, la richiesta di una DPIA dipenderà dai dettagli e dal contesto di *come* il titolare del trattamento dei dati distribuisce, configura e utilizza Microsoft Azure.

L'obiettivo di questi documenti è di fornire informazioni riguardanti Microsoft Azure ai titolari del trattamento dei dati per aiutarli a determinare se è necessaria una DPIA e, in tal caso, quali dettagli includere.[^1]

## <a name="part-1--determining-whether-a-dpia-is-needed"></a>Parte 1: determinare se è necessaria una DPIA

L'articolo 35 del GDPR prevede che un titolare del trattamento dei dati crei una valutazione d'impatto sulla protezione dei dati (DPIA) "laddove un tipo di elaborazione, in particolare usando le nuove tecnologie e tenendo conto della natura, della portata, del contesto e delle finalità del trattamento, rischi di comportare un rischio elevato per i diritti e le libertà delle persone fisiche". Stabilisce, inoltre, particolari fattori che indicherebbero un rischio così elevato, i quali sono discussi nella seguente tabella. Nel determinare se sia necessaria una DPIA, un titolare del trattamento dei dati dovrebbe considerare questi fattori, unitamente a qualsiasi altro fattore rilevante, alla luce delle specifiche implementazioni e degli usi di Microsoft Azure da parte del titolare del trattamento dei dati.

***Tabella 1: fattori di rischio per DPIA in Azure***


|                                                                                                                                                                                                                                                                                                                                                                                                                                                                              |                                                                                                                                                                                                                                                                                                                                                                                                                                                                                                                                                                                                                                                                                                        |   |
|:-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:--|
| **Fattore di rischio elevato**                                                                                                                                                                                                                                                                                                                                                                                                                                                         | **Informazioni rilevanti su Microsoft Azure**                                                                                                                                                                                                                                                                                                                                                                                                                                                                                                                                                                                                                                                         |   |
| Una valutazione sistematica e approfondita degli aspetti personali relativi alle persone fisiche che si basa su una elaborazione automatizzata, tra cui la profilatura, e su cui si basano le decisioni che producono effetti giuridici riguardanti la persona fisica o che influenzano analogamente in modo significativo la persona fisica.                                                                                                                                                                            | Microsoft Azure non fornisce funzionalità per eseguire determinate elaborazioni automatizzate di dati. <p>*Tuttavia, poiché Azure è un servizio altamente personalizzabile, un titolare del trattamento dei dati potrebbe configurarlo per l'utilizzo di tale elaborazione*. I titolari del trattamento dei dati dovrebbero effettuare questa determinazione in base al proprio utilizzo di Azure.</p>                                                                                                                                                                                                                                                                                                                                                                                |   |
| Trattamento su larga scala di categorie speciali di dati (dati personali che rivelano origini razziali o etniche, opinioni politiche, convinzioni religiose o filosofiche, appartenenza sindacale e trattamento di dati genetici, dati biometrici allo scopo di identificare in modo univoco una persona fisica, dati relativi alla salute o dati relativi alla vita sessuale o all'orientamento sessuale di una persona fisica) o di dati personali relativi a condanne e reati penali. | Microsoft Azure non è specificamente progettato per elaborare categorie speciali di dati personali e l'utilizzo di Azure non aumenta il rischio intrinseco dell'elaborazione di un titolare del trattamento dei dati. <p>*Tuttavia, un titolare del trattamento di dati potrebbe utilizzare Microsoft Azure per elaborare categorie speciali di dati enumerate*. Microsoft Azure è un servizio altamente personalizzabile che consente al cliente di tracciare o elaborare in altro modo qualsiasi tipo di dati, comprese categorie speciali di dati personali. Tuttavia, in qualità di responsabile del trattamento dei dati, Microsoft non ha alcun controllo né alcuna conoscenza di tale utilizzo. Spetta al titolare del trattamento dei dati determinare gli usi appropriati dei dati del titolare del trattamento.</p> |   |
| Monitoraggio sistematico di un'area pubblicamente accessibile su vasta scala.                                                                                                                                                                                                                                                                                                                                                                                                      | Microsoft Azure non è progettato per condurre o facilitare tale monitoraggio.<p>*Tuttavia, un titolare del trattamento di dati potrebbe utilizzare Azure per elaborare dati raccolti attraverso tale monitoraggio*. Microsoft Azure è un servizio altamente personalizzabile che consente al cliente di tracciare o elaborare in altro modo qualsiasi tipo di dati, compreso il monitoraggio dati. Tuttavia, in qualità di responsabile del trattamento dei dati, Microsoft non ha alcun controllo né alcuna conoscenza di tale utilizzo. Spetta al titolare del trattamento dei dati determinare gli usi appropriati dei dati del titolare del trattamento.</p>                                                                                                                                            |   |
|                                                                                                                                                                                                                                                                                                                                                                                                                                                                              |                                                                                                                                                                                                                                                                                                                                                                                                                                                                                                                                                                                                                                                                                                        |   |

<!-- end of table -->



## <a name="part-2--contents-of-a-dpia"></a>Parte 2: contenuto di una DPIA

L'articolo 35, comma 7, stabilisce che una valutazione dell'impatto sulla protezione dei dati dovrà specificare le finalità del trattamento e una descrizione sistematica del trattamento prevista. Una descrizione sistematica di una DPIA completa potrebbe includere fattori quali i tipi di dati trattati, per quanto tempo i dati possono essere conservati, i luoghi in cui sono localizzati e trasferiti e le terze parti che possono avere accesso a tali dati. La DPIA deve inoltre includere:

-   una valutazione della necessità e proporzionalità delle operazioni di trattamento in relazione alle finalità;

-   una valutazione dei rischi per i diritti e le libertà delle persone fisiche;

-   misure previste per affrontare i rischi, comprese le misure di sicurezza e i meccanismi per garantire la protezione dei dati personali e per dimostrare la conformità al presente regolamento, tenendo conto dei diritti e degli interessi legittimi dell'interessato e di altre persone.

La tabella seguente contiene informazioni su Microsoft Azure rilevanti per ciascuno di questi elementi. Come nella parte 1, i titolari del trattamento dei dati devono considerare i dettagli forniti di seguito, insieme a qualsiasi altro fattore rilevante, nel contesto delle specifiche implementazioni e degli usi di Microsoft Azure da parte del titolare.

***Tabella 2: elementi DPIA in Azure***

<!--start table here -->


|                                                                                                                                                                                                                                                                                                |                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |   |
|:-----------------------------------------------------------------------------------------------------------------------------------------------------------------------------------------------------------------------------------------------------------------------------------------------|:---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|:--|
| **Elemento di una DPIA**                                                                                                                                                                                                                                                                          | **Informazioni rilevanti su Microsoft Azure**                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                 |   |
| Scopi dell'elaborazione                                                                                                                                                                                                                                                                       | Gli scopi dell'elaborazione dei dati utilizzando Microsoft Azure sono determinati dal titolare del trattamento dei dati che lo implementa, configura e utilizza. <p>Come specificato dalle [Condizioni dei servizi online (OST)](http://www.microsoftvolumelicensing.com/DocumentSearch.aspx?Mode=3&DocumentTypeId=46), Microsoft, in qualità di responsabile del trattamento dei dati, elabora i dati del cliente solo per fornire i servizi richiesti al cliente, il titolare del trattamento dei dati. Microsoft non utilizzerà i dati del cliente o le informazioni derivanti da essi per scopi pubblicitari o simili.</p>                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |   |
| Categorie di dati personali trattati                                                                                                                                                                                                                                                          | **Dati dei clienti: tutti i dati, compresi tutti i file di testo, audio o immagini e il software, che vengono forniti a Microsoft da, o per conto di, un cliente tramite l'uso del servizio aziendale. I dati dei clienti includono (1) informazioni che consentono l'identificazione personale degli utenti finali (ad esempio, nomi utente e informazioni di contatto in Azure Active Directory) e contenuti per i clienti che un cliente stesso carica o crea in servizi specifici (ad esempio, contenuti per i clienti in un account di archiviazione di Azure, contenuti per i clienti in un database SQL di Azure o un'immagine della macchina virtuale di un cliente in Macchine virtuali di Azure).<p>** Log generato dal sistema: log e dati correlati generati da Microsoft che aiutano Microsoft a fornire servizi aziendali agli utenti. I log generati dal sistema contengono principalmente dati presentati con l'uso di pseudonimi, come un identificatore univoco generato dal sistema, i quali non possono identificare individualmente una singola persona ma sono usati per fornire servizi aziendali agli utenti.  I log generati dal sistema possono anche contenere informazioni identificabili riguardanti gli utenti finali, ad esempio un nome utente.</p><p>**Dati di supporto: si tratta di dati forniti a Microsoft da o per conto del cliente (o che il cliente autorizza Microsoft a richiedere a un servizio online) attraverso un'interazione con Microsoft per ottenere supporto tecnico per i servizi online.</p><p>Per ulteriori dettagli sui dati elaborati da Azure, consultare le [Condizioni dei servizi online](http://www.microsoftvolumelicensing.com/DocumentSearch.aspx?Mode=3&DocumentTypeId=46), nonché il [Centro protezione Microsoft](https://www.microsoft.com/trustcenter).</p> |   |
| Conservazione dei dati                                                                                                                                                                                                                                                                                 | Microsoft conserverà ed elaborerà i dati dei clienti per tutta la durata del diritto del cliente a usare il servizio online e fino a quando tutti i dati dei clienti non saranno recuperati dal cliente o eliminati in conformità ai termini delle Condizioni dei servizi online.  In qualsiasi momento per tutta la durata dell'abbonamento, il cliente potrà accedere ed estrarre i dati archiviati in ogni servizio online. Ad eccezione delle prove gratuite e dei servizi LinkedIn, Microsoft conserverà i dati dei clienti archiviati nel servizio online in un account con funzioni limitate per 90 giorni dopo la scadenza o il termine dell'abbonamento del cliente, in modo da consentire al cliente di estrarre i dati. Alla fine del periodo di conservazione di 90 giorni, Microsoft disabiliterà l'account del cliente ed eliminerà i dati. Il cliente può eliminare i dati personali in base a una richiesta dell'interessato usando le funzionalità descritte nella [documentazione del GDPR relativa alle richieste dell'interessato in Azure](https://servicetrust.microsoft.com/ViewPage/GDPRDSR).                                                                                                                                                                                                                                                                                                                                                                                                                                                                                                                                                                                                                   |   |
| Ubicazione e trasferimento dei dati personali                                                                                                                                                                                                                                                        | I clienti hanno la possibilità di effettuare il provisioning dei dati dei clienti inattivi entro [regioni geografiche](https://azuredatacentermap.azurewebsites.net/) specifiche, salvo alcune eccezioni come stabilito nelle Condizioni dei servizi online. Ulteriori dettagli riguardanti le distribuzioni dei servizi e la residenza dei dati sono disponibili anche nella pagina Web [Infrastruttura globale di Azure](https://azure.microsoft.com/global-infrastructure/).<p>Per i dati personali dello Spazio economico europeo e della Svizzera, Microsoft garantirà che i trasferimenti di dati personali verso un paese terzo o un'organizzazione internazionale siano soggetti a garanzie appropriate come descritto nell'articolo 46 del RGPD. Oltre agli impegni di Microsoft ai sensi delle clausole contrattuali standard per i responsabili e altri contratti modello, Microsoft è certificata per i framework EU-U.S. e Swiss-U.S. Privacy Shield e gli impegni che comportano.</p>                                                                                                                                                                                                                                                                                                                                                                                                                                                                                                                                                                                                                                                                                                      |   |
| Condivisione dati con terze parti                                                                                                                                                                                                                                                                | Microsoft condivide i dati con terze parti che agiscono come altri responsabili del trattamento dei dati (ovvero terzisti che trattano dati personali) per supportare funzioni quali assistenza clienti e supporto tecnico, manutenzione dei servizi e altre operazioni. Tutti i terzisti ai quali Microsoft trasferisce i dati dei clienti o i dati di supporto avranno stipulato accordi scritti con Microsoft che non sono meno protettivi dei termini di protezioni dati delle [Condizioni dei servizi online](http://www.microsoftvolumelicensing.com/DocumentSearch.aspx?Mode=3&DocumentTypeId=46). Tutti i terzisti con cui vengono condivisi i dati dei clienti o i dati di supporto sono inclusi negli [elenchi dei terzisti](https://www.microsoft.com/trustcenter/privacy/who-can-access-your-data-and-on-what-terms#subcontractors) (consultare la sezione relativa alla limitazione dell'accesso in base ad altri responsabili del trattamento dei dati personali).</p><p>Le informazioni relative alla risposta di Microsoft alle forze dell'ordine e le richieste di terze parti inerenti dati dei clienti e ai dati di supporto si trovano nelle Condizioni dei servizi online. Salvo divieti legali, Microsoft proverà a reindirizzare le forze dell'ordine o le terze parti direttamente al cliente.</p>                                                                                                                                                                                                                                                                                                                                                                                                                           |   |
| Diritti del soggetto dei dati                                                                                                                                                                                                                                                                            | Quando opera come responsabile, Microsoft mette a disposizione del cliente (ovvero il titolare del trattamento dei dati) i dati personali degli interessati e la capacità di soddisfare le richieste quando questi esercitano i propri diritti ai sensi del RGPD. Microsoft opera in modo coerente con la funzionalità del prodotto e con il ruolo di responsabile del trattamento dei dati. Se riceve una richiesta da parte del soggetto dei dati di un cliente di esercitare uno o più dei suoi diritti ai sensi del RGPD, la richiesta sarà reindirizzata al titolare del trattamento dei dati.<p></p>La [documentazione RGPD della richiesta dell'interessato in Azure](https://servicetrust.microsoft.com/ViewPage/GDPRDSR) descrive come supportare i diritti degli interessati utilizzando le funzionalità in Azure.</p>                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |   |
| Una valutazione della necessità e proporzionalità delle operazioni di trattamento in relazione agli scopi                                                                                                                                                                                    | Tale valutazione dipenderà dalle esigenze del titolare del trattamento dei dati e dalle finalità dell'elaborazione.<p>Per quanto riguarda l'elaborazione effettuata da Microsoft, è necessaria e proporzionale allo scopo di fornire i servizi al titolare del trattamento. Microsoft assume questo impegno nelle Condizioni dei servizi online.</p>                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |   |
| Una valutazione dei rischi per i diritti e le libertà del soggetto dei dati                                                                                                                                                                                                                         | I rischi principali per i diritti e le libertà degli interessati derivanti dall'uso di Microsoft Azure dipenderanno da come e in quale contesto il titolare del trattamento dei dati lo implementa, configura e utilizza.<p>Tuttavia, come per gli altri servizi, i dati personali trattenuti nel servizio potrebbero essere a rischio di accesso non autorizzato o divulgazione involontaria. Le misure adottate da Microsoft per affrontare tali rischi sono riportate nelle Condizioni dei servizi online, come spiegato più in dettaglio di seguito.</p>                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                       |   |
| Le misure previste per affrontare i rischi, comprese le misure di sicurezza e i meccanismi per garantire la protezione dei dati personali e per dimostrare la conformità al GDPR, tenendo conto dei diritti e degli interessi legittimi dell'interessato e di altre persone | Microsoft si impegna a proteggere la sicurezza dei dati dei clienti. Le misure di sicurezza adottate da Microsoft sono descritte in dettaglio nelle Condizioni dei servizi online.</p><p>Microsoft rispetta rigorosi standard di sicurezza e una metodologia di protezione dei dati all'avanguardia. Microsoft sta migliorando continuamente i suoi sistemi per far fronte a nuove minacce. Ulteriori informazioni relative alla governance del cloud e alle procedure relative alla privacy sono disponibili alla pagina [Governance del cloud e privacy del centro protezione](https://www.microsoft.com/trustcenter/guidance/ensure-compliance).<p>Microsoft prende misure tecniche e organizzative ragionevoli e appropriate per salvaguardare i dati personali che elabora. Queste misure includono, a titolo esemplificativo ma non esaustivo, politiche e pratiche interne sulla privacy, impegni contrattuali e certificazioni standard internazionali e regionali. Ulteriori informazioni sono disponibili alla [pagina sugli standard di privacy del centro protezione](https://www.microsoft.com/trustcenter/privacy/we-set-and-adhere-to-stringent-standards).</p><p>Microsoft fornisce ai clienti materiali di sicurezza e privacy significativi e trasparenti che aiutano a spiegare l'uso e l'elaborazione dei dati personali da parte di Microsoft. I clienti sono invitati a contattare Microsoft per eventuali domande.</p><p>Inoltre, Microsoft rispetta tutti gli altri obblighi RGPD che si applicano ai responsabili del trattamento dei dati, inclusi, a titolo esemplificativo ma non esaustivo, le valutazioni di impatto sulla protezione dei dati e il mantenimento dei record.</p>                                                                                                                                                        |   |
|                                                                                                                                                                                                                                                                                                |                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                |   |

<!-- end of table -->

[^1]: Microsoft is not providing any legal advice in this document. This document is being provided for informational purposes only. Customers are encouraged to work with their privacy officers and legal counsel to determine the necessity and content of any DPIAs related to their use of Microsoft Azure or any other Microsoft online service.

#### <a name="learn-more"></a>Altre informazioni
[Centro protezione Microsoft](https://www.microsoft.com/TrustCenter/Privacy/gdpr/default.aspx)