---
title: Considerazioni chiave su conformità e sicurezza per il settore energetico
ms.author: bcarter
author: brendacarter
manager: laurawi
audience: ITPro
ms.topic: article
ms.collection:
- Ent_O365
- Strat_O365_Enterprise
- M365-security-compliance
- M365solutions
ms.prod: microsoft-365-enterprise
localization_priority: Priority
description: Informazioni sul modo in cui Microsoft 365 consente alle organizzazioni del settore energetico di passare a una piattaforma di collaborazione moderna, contribuendo a mantenere i dati e i sistemi sicuri e conformi alle normative
ms.custom: ''
ms.openlocfilehash: 9c934c73ed42c369eadf9c0fa7cad1f0c0606ef1
ms.sourcegitcommit: 9c828bc27cd73a1bb85e9fe38d818190025ebb3f
ms.translationtype: HT
ms.contentlocale: it-IT
ms.lasthandoff: 05/07/2020
ms.locfileid: "44160668"
---
# <a name="key-compliance-and-security-considerations-for-the-energy-industry"></a>Considerazioni chiave su conformità e sicurezza per il settore energetico
:::image type="content" source="../media/solution-arch-center/MSC17_global_016.png" alt-text="Immagine metaforica di una visione globale dei vari settori che usano il cloud":::
## <a name="introduction"></a>Introduzione
Il settore dell'energia fornisce alla società il carburante e le infrastrutture ed essenziali su cui le persone fanno affidamento ogni giorno. Al fine di garantire l'affidabilità delle infrastrutture correlate ai sistemi di produzione e trasmissione dell'energia (Bulk Power System, BPS), le autorità di regolamentazione impongono standard rigorosi alle organizzazioni del settore. Questi standard normativi non riguardano solo la generazione e la trasmissione di energia, ma anche i dati e le comunicazioni fondamentali per le operazioni quotidiane delle compagnie elettriche. 

Nell'ambito delle loro normali operazioni, le organizzazioni del settore dell'energia utilizzano e scambiano numerosi tipi di informazioni, tra cui dati dei clienti, documentazione progettuale delle infrastrutture, mappe con l'ubicazione delle risorse, artefatti di gestione dei progetti, metriche sulle prestazioni, report di assistenza sul campo e dati ambientali. Le organizzazioni del settore che cercano di trasformare i sistemi operativi e di collaborazione in piattaforme digitali moderne considerano Microsoft un provider di servizi cloud (CSP) di fiducia e Microsoft 365 una piattaforma di collaborazione ideale. Poiché Microsoft 365 è intrinsecamente basato sulla piattaforma Microsoft Azure, le organizzazioni dovrebbero esaminare entrambe le piattaforme quando considerano la loro conformità e i controlli di sicurezza per il passaggio al cloud.

In America del Nord, la North America Electric Reliability Corporation (NERC) impone standard di affidabilità noti come [standard Critical Infrastructure Protection (CIP)](https://www.nerc.com/pa/Stand/Pages/CIPStandards.aspx) ovvero per la protezione di infrastrutture fondamentali. La NERC è soggetta alla supervisione da parte della Federal Energy Regulatory Commission (FERC) statunitense e di autorità governative canadesi. Tutti i proprietari, gli operatori e gli utenti di sistemi BPS devono registrarsi alla NERC e conformarsi agi standard NERC CIP. I provider di servizi cloud e i fornitori terzi come Microsoft non sono soggetti agli standard NERC CIP, tuttavia questi ultimi prevedono certi obiettivi da tenere in considerazione qualora le entità registrate si avvalgano di fornitori per le loro operazioni nell'ambito del sistema elettrico per l'energia ( Bulk Electric System, BES). I clienti Microsoft che gestiscono sistemi BES sono interamente responsabili di garantire la propria conformità agli standard NERC CIP. 

Per informazioni sui servizi cloud Microsoft e NERC, vedere le risorse seguenti:
- [Standard NERC CIP e cloud computing](https://aka.ms/AzureNERC)
- [Guida all'implementazione cloud per controlli NERC](https://aka.ms/AzureNERCGuide)

Gli standard normativi raccomandati per le organizzazioni del settore energetico includono il programma FedRAMP (Federal Risk and Authorization Management Program) degli Stati Uniti, che si basa su e amplia lo standard NIST SP 800-53 Rev 4 (National Institute of Standards and Technology). 
- Sia Microsoft Office 365 che Office 365 U.S. Government hanno ricevuto un'autorizzazione a operare (ATO) FedRAMP a livello di impatto moderato. 
- Azure e Azure per enti pubblici hanno ricevuto un'autorizzazione a operare provvisoria (P-ATO) a livello di impatto elevato, il livello più elevato di autorizzazione di FedRAMP. 

Per informazioni sui servizi cloud Microsoft e FedRAMP, vedere le risorse seguenti:
- [Panoramica su Microsoft e FedRAMP](https://docs.microsoft.com/microsoft-365/compliance/offering-fedramp?view=o365-worldwide)
- [Report FedRAMP di Office 365](https://servicetrust.microsoft.com/ViewPage/MSComplianceGuideV3?docTab=7027ead0-3d6b-11e9-b9e1-290b1eb4cdeb_FedRAMP_Reports)


Questi risultati sono significativi per il settore dell'energia, perché un confronto tra il set di controlli FedRAMP per livello moderato e i requisiti NERC CIP indica che i controlli FedRAMP Moderate abbracciano tutti i requisiti NERC CIP. Per ulteriori informazioni, Microsoft ha sviluppato una [Guida all'implementazione cloud per controlli NERC](https://servicetrust.microsoft.com/ViewPage/TrustDocuments?command=Download&downloadType=Document&downloadId=68df41b2-873d-4e4b-a7c8-8a0d4fdefb88&docTab=6d000410-c9e9-11e7-9a91-892aae8839ad_Compliance_Guides), che include una mappatura dei controlli tra l'attuale set di standard NERC CIP e il set di controlli FedRAMP Moderate come documentato in NIST 800-53 Rev 4.

Le aziende del settore energetico che intendono modernizzare le proprie piattaforme di collaborazione devono considerare con attenzione la configurazione e la distribuzione di strumenti di collaborazione e controlli di sicurezza, tra cui:
- Valutazione di scenari di collaborazione comuni
- Accesso ai dati necessari ai dipendenti per essere produttivi
- Requisiti di conformità alle normative
- Rischi associati ai dati, ai clienti e all'organizzazione

Microsoft 365 è un ambiente cloud moderno che fornisce collaborazione sicura e flessibile nell'intera organizzazione, oltre che controlli e applicazione dei criteri per rispettare i più rigidi framework di conformità normativa. Trattando gli argomenti seguenti, questo articolo descrive in che modo la piattaforma Microsoft 365 consente alle aziende del settore energetico di passare a una piattaforma di collaborazione moderna, contribuendo a mantenere i dati e i sistemi sicuri e conformi alle normative:
- Fornire una piattaforma di collaborazione completa con Microsoft Teams
- Assicurare una collaborazione sicura e conforme nel settore dell'energia
- Identificare i dati sensibili ed evitare la perdita di dati
- Gestire i dati tramite una gestione efficiente dei record
- Conformità alle normative FERC e FTC relative ai mercati dell'energia
- Proteggersi dall'esfiltrazione dei dati e dai rischi Insider

Come partner Microsoft, Protiviti ha contribuito a fornire il proprio feedback su questo articolo.

## <a name="provide-a-comprehensive-collaboration-platform-with-microsoft-teams"></a>Fornire una piattaforma di collaborazione completa con Microsoft Teams
La collaborazione richiede in genere più forme di comunicazione, la possibilità di archiviare e accedere a documenti e la capacità di integrare altre applicazioni in base alle esigenze. Che si tratti di imprese globali o di società locali, i dipendenti del settore dell'energia devono in genere collaborare e comunicare con i membri di altri reparti o tra team. Spesso devono anche comunicare con clienti, fornitori o partner esterni. Di conseguenza, l'uso di sistemi che creano silos o che rendono difficile la condivisione di informazioni in genere è sconsigliato. Detto ciò, l'obiettivo è ancora quello di assicurarsi che i dipendenti condividano le informazioni in modo sicuro e nel rispetto dei criteri. 

Fornire ai dipendenti una moderna piattaforma di collaborazione basata sul cloud, che permetta di scegliere e integrare facilmente strumenti di produttività, offre loro la possibilità di trovare i modi migliori per lavorare e collaborare. Grazie all'uso di Microsoft Teams in combinazione con i controlli di sicurezza e i criteri di governance delle informazioni che proteggono l'organizzazione, la forza lavoro può comunicare e collaborare in modo semplice nel cloud.

Microsoft Teams offre un hub di collaborazione per l'organizzazione, che avvicina rapidamente le persone perché possano lavorare in modo efficiente e collaborare con altri membri del team a iniziative o progetti comuni. Consente ai membri del team di svolgere conversazioni, collaborare e creare documenti in modalità condivisa. Consente di archiviare e condividere file con i membri del team o con persone esterne al team. Consente anche di organizzare riunioni in tempo reale con VoIP aziendale e video integrati. Microsoft Teams può essere personalizzato con il semplice accesso ad app Microsoft come Planner, Dynamics 365, Power BI e altre applicazioni line-of-business di terze parti. Teams semplifica l'accesso ai servizi di Office 365 e alle app di terze parti, per centralizzare le esigenze di collaborazione e comunicazione per l'organizzazione.

Ogni team è supportato da un gruppo di Office 365, che viene considerato il provider di appartenenza per numerosi servizi di Office 365, incluso Microsoft Teams. Per questo motivo, i gruppi di Office 365 vengono usati per controllare in modo sicuro quali utenti sono considerati membri e quali sono proprietari del gruppo, limitando così i membri e i proprietari del team. Questo consente di controllare facilmente quali utenti abbiano accesso a funzionalità diverse all'interno di un team. Di conseguenza, i membri e i proprietari del team possono accedere solo alle funzionalità che sono autorizzate a usare.

Uno scenario comune in cui Microsoft Teams può offrire vantaggi alle aziende del settore energetico è quello della collaborazione con appaltatori o ditte esterne nell'ambito di un programma di servizio sul campo, come la gestione della vegetazione. Tipicamente vengono impiegati appaltatori per gestire la vegetazione o rimuovere alberi attorno alle infrastrutture elettriche. Questi spesso devono ricevere istruzioni di lavoro, comunicare con dispacciatori e altro personale di servizio sul campo, scattare e condividere foto dell'ambiente circostante, segnalare il completamento del lavoro e condividere nuovamente i dati con la sede centrale. Tradizionalmente, questi programmi sono stati svolti usando telefono, testo, ordini di lavoro cartacei o applicazioni personalizzate. Questo può presentare numerose sfide, tra cui:
- I processi sono manuali o analogici, il che rende difficile tenere traccia delle metriche
- Le comunicazioni non vengono registrate tutte in un'unica posizione
- I dati sono separati in silos e non vengono necessariamente condivisi con tutti i dipendenti che ne hanno bisogno.
- Il lavoro può non essere eseguito in modo coerente o efficiente
- Le applicazioni personalizzate non sono integrate con gli strumenti di collaborazione e questo rende difficile l'estrazione e la condivisione di dati o la misura delle prestazioni

Microsoft Teams può offrire uno spazio di collaborazione facile da usare, in cui condividere in modo sicuro le informazioni e svolgere conversazioni tra membri del team e prestatori di servizi sul campo esterni. Teams può essere usato per svolgere riunioni, eseguire chiamate vocali, archiviare e condividere ordini di lavoro a livello centrale, raccogliere dati sul campo, caricare foto, integrare soluzioni per i processi aziendali (create con Power Apps e Power Automate) e integrare app line-of-business. Questo tipo di dati dei servizi sul campo potrebbe essere considerato a basso impatto. Tuttavia, è possibile creare efficienze centralizzando le comunicazioni e l'accesso ai dati tra dipendenti e personale di servizio sul campo in questi scenari.

Un altro esempio di situazione in cui Microsoft Teams può essere utile al settore dell'energia, è quando il personale di servizio sul campo sta lavorando al ripristino del servizio durante un'interruzione. Il personale sul campo spesso ha bisogno di accesso rapido agli schemi di sottostazioni o centrali di produzione oppure alle cianografie degli apparati sul campo. Questi dati sono considerati a impatto elevato ed è necessario proteggerli in base alle normative NERC CIP. Il lavoro sul campo durante le interruzioni del servizio richiede la comunicazione tra personale sul campo e personale in ufficio, che a sua volta dovrà comunicare con i clienti finali. Centralizzare le comunicazioni e la condivisione dei dati in Microsoft Teams offre al personale che opera sul campo un metodo semplice sia per accedere ai dati critici, sia per comunicare informazioni o lo stato alla sede centrale. Ad esempio, Microsoft Teams consente al personale sul campo di partecipare a conferenze telefoniche mentre è in viaggio verso il luogo di un guasto. Il personale sul campo può anche scattare foto o video dell'ambiente e condividerli con la sede centrale, il che è particolarmente importante quando gli apparati non corrispondono agli schemi. Lo stato e i dati raccolti sul campo possono quindi essere comunicati a personale d'ufficio e dirigenti mediante strumenti di visualizzazione dei dati come Power BI. In ultima analisi, Microsoft Teams può rendere più efficiente e produttivo il personale sul campo in queste situazioni cruciali.

### <a name="teams-improve-collaboration-and-reduce-compliance-risk"></a>Teams: migliorare la collaborazione e ridurre i rischi di conformità

Microsoft 365 include funzionalità di criteri comuni per Microsoft Teams, grazie all'uso dei gruppi di Office 365 come provider di appartenenza sottostante. Questi criteri contribuiscono a migliorare la collaborazione e a soddisfare le esigenze di conformità.

I **criteri di denominazione dei gruppi di Office 365** assicurano che i gruppi di Office 365, e quindi i team di Microsoft Teams, siano denominati in base ai criteri aziendali. Il nome di un team, se inappropriato, può causare problemi. Ad esempio i dipendenti potrebbero avere dubbi sui team da usare o in cui condividere informazioni. I criteri di denominazione dei gruppi possono favorire l'applicazione di prassi corrette e anche impedire l'uso di parole specifiche, come parole riservate o terminologia inappropriata. 

I **criteri di scadenza del gruppo di Office 365** consentono di garantire che i gruppi di Office 365, e di conseguenza i team, non vengano conservati per periodi di tempo più lunghi rispetto alle esigenze dell'organizzazione. Questa funzionalità consente di evitare due problemi principali di gestione delle informazioni:
- La proliferazione di team non necessari o non usati
- La conservazione prolungata di dati non più necessari all'organizzazione

Gli amministratori possono specificare un periodo di scadenza per i gruppi di Office 365, ad esempio 90, 180 o 365 giorni. Se un servizio supportato da un gruppo di Office 365 non è attivo per il periodo di scadenza, i proprietari del gruppo ricevono una notifica e, se non viene eseguita alcuna azione, il gruppo di Office 365 e tutti i servizi correlati, tra cui Microsoft Teams, verranno eliminati. 

La conservazione prolungata dei dati in un team di Microsoft Teams può esporre al rischio di controversie legali e l'uso di criteri di scadenza è un metodo consigliato per la protezione dell'organizzazione. In combinazione con le etichette e i criteri di conservazione predefiniti, Microsoft 365 consente alle organizzazioni di mantenere solo i dati necessari per rispettare gli obblighi di conformità alle normative.

### <a name="teams-integrate-custom-requirements-with-ease"></a>Teams: integrare i requisiti personalizzati con facilità

Per impostazione predefinita, Microsoft Teams consente la creazione di team in modalità self-service. Tuttavia, molte organizzazioni regolamentate puntano a controllare e capire quali spazi di collaborazione sono attualmente in uso da parte dei dipendenti, quali spazi contengono dati sensibili e chi sono i proprietari degli spazi all'interno dell'organizzazione. Per facilitare questi controlli, Microsoft 365 consente alle organizzazioni di disabilitare la creazione di team in modalità self-service e, usando gli strumenti integrati per l'automazione dei processi aziendali di Microsoft 365, come Power Apps e Power Automate, consente alle organizzazioni di creare processi semplici per richiedere la creazione di un nuovo team. Completando un modulo facile da usare, è possibile richiedere automaticamente l'approvazione di un responsabile. Dopo l'approvazione, è possibile eseguire il provisioning automatico del team e inviare al richiedente un collegamento al nuovo team. Creando processi di questo genere, le organizzazioni possono anche integrare requisiti personalizzati per facilitare altri processi aziendali.

## <a name="provide-secure-and-compliant-collaboration-in-the-energy-industry"></a>Assicurare una collaborazione sicura e conforme nel settore dell'energia
Come già accennato, Microsoft Office 365 e Office 365 U.S. Government hanno ottenuto un'autorizzazione ATO FedRAMP a livello di impatto Moderate, mentre Azure e Azure Government hanno ottenuto un'autorizzazione High P-ATO, che rappresenta il livello di autorizzazione FedRAMP più elevato. Inoltre, il set di controlli FedRAMP di livello moderato include tutti i requisiti NERC CIP, consentendo in tal modo alle organizzazioni del settore dell'energia ("enti registrati") di sfruttare le autorizzazioni FedRAMP esistenti come approccio scalabile ed efficiente ai requisiti di controllo NERC. Tuttavia, è importante tenere presente che FedRAMP non è una certificazione puntuale, ma un programma di valutazione e autorizzazione che include disposizioni per il [monitoraggio continuo](https://www.fedramp.gov/assets/resources/documents/CSP_Continuous_Monitoring_Strategy_Guide.pdf). Anche se questa disposizione si applica principalmente al CSP, i clienti Microsoft che gestiscono sistemi BES sono responsabili di garantire la propria conformità agli standard NERC CIP ed è in genere prassi consigliata eseguire il monitoraggio continuo dello stato di conformità dell'organizzazione per garantire una conformità ininterrotta.

Microsoft fornisce due strumenti chiave che agevolano il monitoraggio della conformità alle normative nel tempo:

- **Punteggio di conformità Microsoft** aiuta l'organizzazione a comprendere lo stato di conformità corrente e le azioni che è possibile intraprendere per migliorarlo. Punteggio di conformità calcola un punteggio di riferimento basato sui rischi che misura i progressi rispetto al completamento di azioni mirate a ridurre i rischi correlati alla protezione dei dati e agli standard normativi. Punteggio di conformità fornisce un punteggio iniziale basato sulla baseline per la protezione dei dati di Microsoft 365. Questa baseline è un set di controlli che include norme e standard di settore comuni. Anche se questo punteggio rappresenta un buon punto di partenza, Punteggio di conformità diventa più potente quando un'organizzazione aggiunge valutazioni più rilevanti per il proprio settore. Punteggio di conformità supporta una serie di standard normativi rilevanti per gli obblighi di conformità NERC CIP, tra cui il [set di controlli FedRAMP Moderate](https://www.fedramp.gov/documents/), [NIST 800-53 Rev. 4](https://go.microsoft.com/fwlink/?linkid=2109075)e [AICPA SOC 2](https://go.microsoft.com/fwlink/?linkid=2115184). Le organizzazioni del settore dell'energia possono anche creare o importare set di controlli personalizzati, se necessario.

- **Microsoft Compliance Manager** è uno strumento di valutazione dei rischi che consente alle organizzazioni di monitorare, assegnare e verificare le attività di conformità alle normative correlate ai servizi cloud Microsoft. Compliance Manager consente di combinare le informazioni dettagliate sulla conformità dei propri servizi cloud fornite da Microsoft a revisori ed enti normativi con l'autovalutazione della conformità dell'organizzazione agli standard e alle normative applicabili. Compliance Manager è compreso negli abbonamenti a Microsoft 365, Office 365 o Azure Active Directory e aiuta le organizzazioni a gestire la conformità alle normative nell'ambito del [modello di responsabilità condivisa](https://gallery.technet.microsoft.com/Shared-Responsibilities-81d0ff91) di Microsoft. Offre un dashboard centralizzato in cui visualizzare standard e normative, controllare i dettagli di implementazione e testare i risultati delle valutazioni dei servizi Microsoft. 

Punteggio di conformità e Compliance Manager sono integrati. I dati già presenti in Compliance Manager verranno visualizzati anche in Punteggio di conformità. Punteggio di conformità consente di monitorare con facilità lo stato di conformità globale dell'organizzazione e di implementare azioni per migliorarlo. Compliance Manager offre potenti funzionalità per l'esecuzione di autovalutazioni della conformità dell'organizzazione a numerosi standard normativi.

Le funzionalità basate su flussi di lavoro integrate in Punteggio conformità e Compliance Manager consentono alle organizzazioni del settore energetico di trasformare e digitalizzare i processi di conformità alle normative. Tradizionalmente, le sfide affrontate dai team di conformità nel settore energetico includono:
- Incoerenze nella creazione di report o nel monitoraggio dello stato di avanzamento delle azioni correttive
- Processi inefficienti o inefficaci
- Risorse insufficienti o mancanza di proprietà
- Mancanza di informazioni in tempo reale ed errori umani

Automatizzando gli aspetti dei processi di conformità delle normative con l'uso di Punteggio di conformità e Compliance Manager, le organizzazioni possono alleggerire il carico amministrativo sulle funzioni legali e di conformità. Questi strumenti possono essere utili per affrontare queste sfide, fornendo informazioni più aggiornate sulle azioni correttive, un reporting più sistematico e la proprietà documentata delle azioni, che è collegata all'implementazione delle azioni. Le organizzazioni possono tenere traccia automaticamente delle azioni correttive nel corso del tempo e riscontrare guadagni complessivi in termini di efficienza. Questo può, a sua volta, consentire al personale di concentrarsi maggiormente su come ottenere informazioni approfondite e sviluppare strategie per affrontare in modo più efficiente i rischi. 

Il punteggio di conformità non esprime una misura assoluta della conformità dell'organizzazione a una particolare normativa o standard. Rappresenta il livello di adozione di controlli che possono ridurre i rischi per la privacy e i dati personali. I consigli di Compliance Manager e Punteggio di conformità non devono essere interpretati come una garanzia di conformità. Le azioni cliente indicate in Compliance Manager sono consigli, la cui efficacia deve essere valutata nell'ambiente normativo di ogni azienda prima dell'implementazione. I consigli di Compliance Manager non devono essere interpretati come una garanzia di conformità.

Molti controlli correlati alla cybersecurity sono inclusi nel set di controlli [ set di controlli FedRAMP Moderate](https://www.fedramp.gov/documents/) e negli [standard NERC CIP](https://www.nerc.com/pa/Stand/Pages/CIPStandards.aspx). Tuttavia, i controlli chiave correlati alla piattaforma Microsoft 365 includono controlli di gestione della sicurezza (CIP-003-6), gestione degli account e degli accessi/revoca dell'accesso (CIP-004-6), perimetro di sicurezza elettronica (CIP-005-5), monitoraggio degli eventi di sicurezza e risposta agli incidenti (CIP-008-5). Le funzionalità di Microsoft 365 seguenti sono utili per affrontare i rischi e i requisiti inclusi in questi argomenti.

### <a name="secure-user-identities-and-control-access"></a>Proteggere le identità degli utenti e controllare l'accesso
La protezione dell'accesso ai documenti e alle applicazioni inizia con la protezione delle identità degli utenti. Di base, questo richiede una piattaforma sicura, che consenta all'organizzazione di archiviare e gestire le identità, fornendo uno strumento di autenticazione attendibile e la capacità di controllare in modo dinamico l'accesso a tali applicazioni. Durante la loro attività, i dipendenti possono spostarsi da un'applicazione all'altra o tra più posizioni e dispositivi. Di conseguenza, l'accesso ai dati deve essere autenticato a ogni passaggio lungo il percorso. Inoltre, il processo di autenticazione deve supportare un protocollo avanzato e più fattori di autenticazione (ad esempio un passcode monouso via SMS, un'app di autenticazione, un certificato e così via) per assicurare che le identità non vengano compromesse. Infine, l'applicazione di criteri di accesso basati sul rischio è cruciale per la protezione di applicazioni e dati da minacce Insider, perdite di dati accidentali ed esfiltrazione di dati.

Microsoft 365 include una piattaforma di identità sicura con**Azure Active Directory (Azure AD)**, in cui le identità sono archiviate centralmente e gestite in modo sicuro. Azure Active Directory, insieme a una vasta gamma di servizi di sicurezza di Microsoft 365 correlati, costituisce la base per fornire ai dipendenti l'accesso necessario per lavorare in tutta sicurezza proteggendo anche l'organizzazione dalle minacce.

L'**autenticazione a più fattori di Azure (MFA)** è incorporata nella piattaforma e fornisce un ulteriore livello di protezione per verificare l'identità dell'utente quando accede alle applicazioni e ai dati sensibili. Azure MFA richiede almeno due forme di autenticazione, come una password e un dispositivo mobile noto. Supporta diverse opzioni per il secondo fattore dell'autenticazione, tra cui: l'app Microsoft Authenticator, un passcode monouso recapitato via SMS, la ricezione di una telefonata in cui un utente deve immettere un PIN e l'autorizzazione con smart card o basata sui certificati. Se una password fosse compromessa, un potenziale hacker dovrebbe comunque avere il telefono dell'utente per accedere ai dati dell'organizzazione. Inoltre, Microsoft 365 usa come protocollo chiave l'autenticazione moderna, che offre la stessa esperienza di autenticazione avanzata e complessa dei Web browser negli strumenti di collaborazione, tra cui Microsoft Outlook e altre applicazioni di Microsoft Office.

L'**accesso condizionale di Azure AD** costituisce una soluzione efficace per l'automazione delle decisioni relative al controllo degli accessi e l'applicazione di criteri per la protezione delle risorse aziendali. Un esempio comune è il caso di un dipendente che vuole accedere a un'applicazione che contiene dati riservati dei clienti e gli viene richiesto automaticamente di eseguire l'autenticazione a più fattori per accedere a quella specifica applicazione. L'accesso condizionale di Azure associa i segnali della richiesta di accesso di un utente, ad esempio le proprietà relative all'utente, il dispositivo, la posizione, la rete e l'app o il repository a cui sta provando ad accedere. Può valutare in modo dinamico i tentativi di accesso all'applicazione in base ai criteri configurati. Se il rischio di un utente o di un dispositivo è elevato o se non viene soddisfatta un'altra condizione, Azure AD può applicare automaticamente criteri come la richiesta dinamica di usare l'autenticazione a più fattori o la limitazione o il blocco dell'accesso. Questo consente di garantire che le risorse riservate siano protette in ambienti in evoluzione dinamica. 

**Office 365 Advanced Threat Protection (OATP)** rappresenta un servizio integrato che protegge le organizzazioni da collegamenti dannosi e malware recapitati tramite posta elettronica. Uno dei più comuni vettori di attacco che influisce sugli utenti oggi sono gli attacchi di phishing via posta elettronica. Questi attacchi possono essere mirati a specifici dipendenti di alto profilo ed essere molto convincenti. In genere contengono un invito all'azione, che richiede all'utente di fare clic su un collegamento dannoso o di aprire un allegato contenente malware. Dopo l'infezione, l'utente malintenzionato può rubare le credenziali dell'utente e spostarsi in modo invisibile nell'organizzazione. Può anche esfiltrare messaggi di posta elettronica e dati per cercare informazioni riservate. Office 365 ATP valuta i collegamenti in tempo reale per individuare i siti potenzialmente dannosi e li blocca. Gli allegati di posta elettronica vengono aperti in una sandbox protetta prima di essere recapitati nella cassetta postale di un utente. 

**Microsoft Cloud App Security (MCAS)** consente alle organizzazioni di applicare i criteri a livello granulare e rilevare anomalie comportamentali basate su singoli profili utente definiti automaticamente usando il Machine Learning. MCAS può basarsi su criteri di accesso condizionale di Azure per l'ulteriore protezione delle risorse sensibili, valutando altri segnali relativi al comportamento dell'utente e alle proprietà dei documenti a cui viene eseguito l'accesso. Nel corso del tempo, MCAS apprenderà ciò che è considerato il comportamento tipico per ogni dipendente relativamente ai dati a cui accede e alle applicazioni che usa. In base ai modelli di comportamento appresi, i criteri possono applicare automaticamente controlli di sicurezza se un dipendente agisce all'esterno di tale profilo comportamentale. Se, ad esempio, un dipendente accede in genere a un'app contabile dalle 9:00 alle 17:00 da lunedì a venerdì, ma improvvisamente inizia a usare intensamente l'applicazione la domenica sera, MCAS può applicare in modo dinamico criteri per richiedere all'utente di eseguire nuovamente l'autenticazione. Questo consente di verificare che le credenziali dell'utente non siano state compromesse. Inoltre, MCAS consente anche di identificare "shadow IT" nell'organizzazione, aiutando i team preposti alla sicurezza delle informazioni ad assicurarsi che i dipendenti usino strumenti approvati quando lavorano con dati sensibili. Infine, MCAS può proteggere i dati sensibili ovunque nel cloud, anche all'esterno della piattaforma Microsoft 365. Consente alle organizzazioni di approvare o annullare l'approvazione di specifiche app cloud esterne, controllando l'accesso e monitorando l'utilizzo di queste applicazioni.

**Azure Active Directory** e i servizi di sicurezza di Microsoft 365 correlati costituiscono la base sulla quale è possibile distribuire una moderna piattaforma di collaborazione sul cloud nelle organizzazioni del settore energetico, in modo che l'accesso ai dati e alle applicazioni possa essere strettamente protetto e siano soddisfatti gli obblighi di conformità alle normative. Per riepilogare, questi strumenti forniscono le seguenti capacità chiave:
- Archiviare in modo centralizzato e gestire in modo sicuro le identità degli utenti
- Usare un protocollo di autenticazione avanzata, inclusa l'autenticazione a più fattori, per autenticare gli utenti nelle richieste di accesso e offrire un'esperienza di autenticazione coerente e solida in tutte le applicazioni
- Convalidare in modo dinamico i criteri per tutte le richieste di accesso, incorporando più segnali nel processo decisionale dei criteri, tra cui identità, appartenenza a utenti/gruppi, applicazioni, dispositivi, rete, posizione e punteggio di rischio in tempo reale
- Convalidare i criteri granulari in base ai comportamenti dell'utente e alle proprietà dei file e applicare in modo dinamico ulteriori misure di sicurezza, se necessario
- Identificare "shadow IT" nell'organizzazione e consentire ai team InfoSec di approvare o bloccare le applicazioni cloud
- Monitorare e controllare l'accesso alle applicazioni cloud Microsoft e non Microsoft
- Proteggere in modo proattivo contro gli attacchi di phishing via posta elettronica e ransomware

## <a name="identify-sensitive-data-and-prevent-data-loss"></a>Identificare i dati sensibili ed evitare la perdita di dati 
Il set di controlli FedRAMP Moderate e gli standard NERC CIP includono tra i requisiti di controllo chiave anche la protezione delle informazioni (CIP-011-2). Questi requisiti riguardano specificamente la necessità di identificare le informazioni relative alle informazioni correlate al sistema cibernetico BES (BCSI, BES Cyber System Information), la protezione e la gestione sicura di tali informazioni, comprese l'archiviazione, il trasferimento e l'uso. Esempi specifici di BCSI possono includere procedure di sicurezza o informazioni di sicurezza su sistemi essenziali per il funzionamento complessivo del BES (sistemi cibernetici, sistemi di controllo degli accessi fisici, sistemi di controllo degli accessi elettronici o sistemi di monitoraggio) che non sono disponibili pubblicamente e che potrebbero usati per consentire l'accesso non autorizzato o la distribuzione non autorizzata. Tuttavia, vie la medesima necessità di identificare e proteggere le informazioni dei clienti che sono essenziali per le operazioni quotidiane delle organizzazioni del settore energetico.

Microsoft 365 consente di identificare e proteggere i dati sensibili all'interno dell'organizzazione attraverso una combinazione di funzionalità efficaci, tra cui:

- **Microsoft Information Protection (MIP)** sia per la classificazione basata sull'utente che per la classificazione automatica dei dati sensibili

- **Prevenzione della perdita dei dati (DLP) di Office 365** per l'identificazione automatica dei dati sensibili con tipi di dati sensibili (ossia espressioni regolari), parole chiave e applicazione dei criteri

**Microsoft Information Protection (MIP)** consente ai dipendenti di classificare documenti e messaggi di posta elettronica usando etichette di riservatezza. Gli utenti possono applicare manualmente le etichette di riservatezza ai documenti nelle app di Microsoft Office e ai messaggi di posta elettronica in Microsoft Outlook. Le etichette di riservatezza possono a loro volta applicare automaticamente i contrassegni di documento, la protezione con crittografia e imporre la gestione dei diritti. È anche possibile applicare automaticamente le etichette di riservatezza configurando criteri che usano parole chiave e tipi di dati sensibili, come numeri di carta di credito, codici fiscali e numeri di documenti di identità, per trovare e classificare automaticamente i dati riservati. 

Microsoft offre anche "classificatori sottoponibili a training" che usano modelli di Machine Learning per identificare i dati sensibili in base al contenuto, anziché semplicemente attraverso criteri di ricerca o in base agli elementi all'interno del contenuto. Un classificatore apprende come identificare un tipo di contenuto esaminando numerosi esempi del contenuto da classificare. Il training di un classificatore inizia fornendogli esempi di contenuto in una determinata categoria. Dopo l'elaborazione degli esempi, il modello viene testato fornendogli una combinazione di esempi corrispondenti e non corrispondenti. Il classificatore stima quindi se un determinato esempio rientra nella categoria o meno. Una persona poi conferma i risultati, ordinando i positivi, i negativi, i falsi positivi e i falsi negativi per aumentare l'accuratezza delle previsioni del classificatore. Quando viene pubblicato, il classificatore sottoposto a training elabora il contenuto in SharePoint Online, Exchange Online e OneDrive for Business e lo classifica automaticamente.

L'applicazione di etichette di riservatezza ai documenti e ai messaggi di posta elettronica incorpora nell'oggetto metadati che identificano la riservatezza selezionata, che in questo modo viaggerà con i dati. Di conseguenza, anche se un documento con etichetta è archiviato nel desktop di un utente o in un sistema locale, è comunque protetto. Questa funzionalità rende possibile ad altre soluzioni Microsoft 365, come Microsoft Cloud App Security o i dispositivi di rete perimetrali, di identificare i dati sensibili e applicare automaticamente i controlli di sicurezza. Le etichette di riservatezza hanno l'ulteriore vantaggio di insegnare ai dipendenti quali dati all'interno di un'organizzazione sono considerati sensibili e come gestirli quando li ricevono.

La **prevenzione della perdita dei dati (DLP) di Office 365** identifica automaticamente documenti, messaggi di posta elettronica e conversazioni che contengono dati sensibili, analizzandoli alla ricerca di tipi di dati sensibili e quindi applicando i criteri a tali oggetti. I criteri vengono applicati ai documenti in SharePoint e in OneDrive for Business. Vengono applicati anche quando gli utenti inviano messaggi di posta elettronica e nelle chat e conversazioni sui canali di Microsoft Teams. I criteri possono essere configurati in modo da cercare parole chiave, tipi di dati sensibili, etichette di conservazione e se i dati vengono condivisi all'interno dell'organizzazione o all'esterno. Sono disponibili controlli che consentono alle organizzazioni di ottimizzare i criteri di prevenzione della perdita dei dati per ridurre in modo più efficace i falsi positivi. Se vengono trovati dati sensibili, gli utenti delle applicazioni di Microsoft 365 possono visualizzare suggerimenti per i criteri personalizzabili che informano che il contenuto include dati sensibili e/o che propongono azioni correttive. I criteri possono anche impedire agli utenti di accedere ai documenti, condividere documenti o inviare messaggi di posta elettronica che contengono alcuni tipi di dati sensibili. Microsoft 365 supporta oltre 100 tipi di dati sensibili predefiniti e le organizzazioni possono configurare tipi di dati sensibili personalizzati in modo da soddisfare i propri criteri.

L'implementazione dei criteri MIP e DLP nelle organizzazioni richiede un'attenta pianificazione e in genere un programma di istruzione degli utenti, in modo che i dipendenti comprendano lo schema di classificazione dei dati dell'organizzazione e quali tipi di dati sono considerati sensibili. Offrire ai dipendenti strumenti e programmi di formazione che li aiutino a identificare i dati sensibili e a comprendere come gestirli li rende parte della soluzione per attenuare i rischi per la sicurezza delle informazioni.

## <a name="govern-data-by-effectively-managing-records"></a>Gestire i dati tramite una gestione efficiente dei record
Le normative richiedono a molte organizzazioni di gestire la conservazione dei documenti aziendali chiave in base a una pianificazione di conservazione gestita. Le organizzazioni affrontano rischi di conformità se i dati vengono eliminati troppo presto o rischi legali se vengono conservati troppo a lungo. Strategie efficaci di gestione dei record consentono di mantenere i documenti in base a periodi di conservazione prestabiliti, sviluppati per ridurre al minimo i rischi per l'organizzazione. I periodi di conservazione sono disciplinati da una pianificazione gestita a livello centrale e sono basati sulla natura di ogni tipo di documento, sui requisiti di conformità alle normative sulla conservazione di tipi specifici di dati e sui criteri definiti dell'organizzazione. 

Per l'assegnazione accurata dei periodi di conservazione dei record tra i documenti dell'organizzazione può essere necessario un processo granulare, che assegna un periodo di conservazione univoco ai singoli documenti. Il numero elevato di documenti presenti nelle organizzazioni del settore dell'energia, associato al fatto che in molti casi i periodi di conservazione possono essere generati da eventi interni, ad esempio un contratto che scade o un dipendente che lascia l'organizzazione, rende l'applicazione di criteri di conservazione dei record su larga scala particolarmente impegnativa.

Microsoft 365 offre funzionalità che consentono di definire criteri ed etichette di conservazione, per implementare facilmente i requisiti di gestione dei record. Un responsabile dei record definisce un'etichetta di conservazione, che rappresenta un "tipo di record" in una pianificazione di conservazione tradizionale. L'etichetta di conservazione contiene impostazioni che definiscono i dettagli seguenti:
- Il periodo di conservazione di un record
- I requisiti di concorrenza o cosa succede quando scade il periodo di conservazione (eliminare il documento, avviare una revisione per l'eliminazione o non eseguire alcuna azione)
- Cosa attiva l'avvio del periodo di conservazione (data di creazione, data dell'ultima modifica, data di etichettatura o evento) e
- Se il documento o il messaggio di posta elettronica è un record, ovvero se non è possibile modificarlo o eliminarlo

Le etichette di conservazione vengono quindi pubblicate nei siti di SharePoint o OneDrive, nelle cassette postali di Exchange e nei gruppi di Office 365. Gli utenti possono quindi applicare manualmente le etichette di conservazione ai documenti e ai messaggi di posta elettronica oppure i responsabili dei record possono usare le regole per l'applicazione automatica. Le regole per l'applicazione automatica possono essere basate su parole chiave o a dati sensibili presenti in documenti o messaggi di posta elettronica, ad esempio numeri di carta di credito, codici fiscali o altre informazioni personali, o basate su metadati di SharePoint.

Il set di controlli FedRAMP Moderate e gli standard NERC CIP includono tra i requisiti di controllo chiave anche il riutilizzo e l'eliminazione degli asset (CIP-011-2). Anche questi requisiti riguardano specificamente le informazioni correlate al sistema cibernetico BES (BCSI, BES Cyber System Information). Tuttavia, altre normative giurisdizionali richiederanno alle organizzazioni del settore energetico di gestire in modo efficiente la gestione e l'eliminazione dei record per numerosi tipi di informazioni. Questo comprenderà rendiconti finanziari, informazioni sui progetti di investimento, bilanci, dati dei clienti e così via. In tutti i casi, le organizzazioni dovranno dotarsi di programmi efficienti di gestione dei record e conservare prove correlate all'eliminazione giustificabile dei record aziendali.

Per ogni etichetta di conservazione, Office 365 consente ai responsabili dei record di stabilire se è necessaria una revisione per l'eliminazione. In questo modo, quando questi tipi di record arrivano al momento dell'eliminazione, dopo la scadenza del periodo di conservazione, i revisori designati devono svolgere una verifica prima che il contenuto venga eliminato. Una volta approvata la revisione per l'eliminazione, la cancellazione del contenuto verrà eseguita. Tuttavia, le prove sull'eliminazione, sull'utente che l'ha eseguita e sulla data e ora in cui è avvenuta verranno conservate per più anni, come certificato che ne attesti l'avvenuta distruzione. Se le organizzazioni richiedono una conservazione più lunga o permanente dei certificati di distruzione, è possibile usare Azure Sentinel per l'archiviazione a lungo termine basata sul cloud di dati di log e di controllo. Azure Sentinel offre alle organizzazioni il controllo completo sull'archiviazione e la conservazione a lungo termine di dati sulle attività, dati di log e dati di conservazione/eliminazione.

## <a name="comply-with-ferc-and-ftc-regulations-for-energy-markets"></a>Conformità alle normative FERC e FTC relative ai mercati dell'energia
La Federal Energy Regulatory Commission (FERC) statunitense ha il compito di supervisionare le [norme relative ai mercati e al commercio per i mercati dell'energia elettrica e del gas naturale](https://www.ferc.gov/CalendarFiles/20161117125529-WhitePaperCompliance.pdf). La Federal Trade Commission (FTC) degli Stati Uniti supervisiona [normative simili nel mercato petrolifero](https://www.ftc.gov/sites/default/files/documents/rules/prohibition-energy-market-manipulation-rule/091113mmrguide.pdf). In entrambi i casi, questi enti normativi emanano regole e linee guida per impedire la manipolazione del mercato dell'energia. La FERC, ad esempio, raccomanda alle organizzazioni del settore dell'energia di investire in risorse tecnologiche per monitorare il trading, le comunicazioni tra i trader e la conformità ai controlli interni. Raccomanda inoltre che le organizzazioni del settore energetico valutino periodicamente l'efficacia del programma di conformità interno.

Tradizionalmente le soluzioni per il monitoraggio delle comunicazioni sono costose e possono essere complesse da configurare e gestire. Inoltre, le organizzazioni possono sperimentare difficoltà nel monitorare i numerosi ed eterogenei canali di comunicazione disponibili ai dipendenti. Microsoft 365 include diverse funzionalità integrate per il monitoraggio delle comunicazioni dei dipendenti, la supervisione delle attività dei dipendenti e la conformità alle normative FERC per i mercati energetici.

### <a name="implement-supervisory-control"></a>Implementare il controllo di supervisione
Microsoft 365 consente alle organizzazioni di configurare criteri di supervisione per acquisire le comunicazioni dei dipendenti, in base alle condizioni configurate, e consentirne la revisione da parte di responsabili designati. I criteri di supervisione consentono di acquisire messaggi di posta elettronica interni/esterni e allegati, comunicazioni in chat e canali di Microsoft Teams, comunicazioni in chat e allegati di Skype for Business Online e comunicazioni tramite servizi di terze parti, ad esempio Facebook o Dropbox. 

Grazie alla completezza delle comunicazioni che è possibile acquisire e rivedere all'interno di un'organizzazione e alle ampie possibilità di configurazione dei criteri, i criteri di supervisione di Microsoft 365 aiutano le organizzazioni a rispettare i requisiti delle normative FERC per il mercato dell'energia. È possibile configurare criteri di supervisione per rivedere le comunicazioni di singoli utenti o gruppi. Inoltre è possibile configurare come supervisori singoli utenti o gruppi. È possibile configurare condizioni complete per acquisire comunicazioni basate su messaggi in entrata o in uscita, domini, etichette di conservazione, parole chiave o frasi, dizionari di parole chiave, tipi di dati sensibili, allegati, dimensioni del messaggio o dimensioni degli allegati. I revisori ricevono un dashboard in cui possono rivedere le comunicazioni contrassegnate, agire sulle comunicazioni che potenzialmente violano i criteri oppure segnalare gli elementi contrassegnati come risolti. Possono anche esaminare i risultati delle revisioni precedenti e gli elementi risolti in precedenza. 

Microsoft 365 fornisce report che consentono di controllare le attività di revisione dei criteri di supervisione in base al criterio e al revisore. È possibile usare i report disponibili per verificare che i criteri di supervisione funzionino come definito dai criteri di supervisione scritti dell'organizzazione. Possono anche essere usati per identificare le comunicazioni che richiedono una revisione e quelle non conformi ai criteri aziendali. Infine, tutte le attività relative alla configurazione dei criteri di supervisione e alla revisione delle comunicazioni vengono controllate nel log di controllo unificato di Office 365. 

I criteri di supervisione di Microsoft 365 consentono alle organizzazioni di monitorare la conformità delle comunicazioni ai criteri aziendali, ad esempio in termini di molestie e linguaggio offensivo nelle comunicazioni aziendali. Consente alle organizzazioni anche di ridurre i rischi monitorando le comunicazioni quando affrontano mutamenti di natura particolarmente sensibile, come fusioni e acquisizioni o avvicendamenti della dirigenza. 

### <a name="communication-compliance"></a>Conformità delle comunicazioni
Con molti canali di comunicazione disponibili ai dipendenti, le organizzazioni hanno sempre più bisogno di soluzioni efficaci per monitorare o supervisionare le comunicazioni in settori regolamentati quali i mercati di commercio dell'energia. La recente soluzione per la conformità delle comunicazioni integrata in Microsoft 365 aiuta le organizzazioni a fronteggiare sfide comuni quali l'aumento costante dei canali di comunicazione e del volume dei messaggi, nonché il rischio di potenziali sanzioni per violazioni dei criteri.

Conformità delle comunicazioni può monitorare più canali di comunicazione e usare modelli di Machine Learning per identificare potenziali violazioni dei criteri, tra cui posta elettronica di Office 365, Microsoft Teams, Skype for Business Online, Facebook, Twitter e messaggi istantanei di Bloomberg. Conformità delle comunicazioni aiuta i team di conformità a revisionare in modo efficace ed efficiente i messaggi in cerca di eventuali violazioni di:
- Criteri aziendali, ad esempio uso accettabile, standard etici e criteri specifici aziendali 
- Riservatezza o divulgazione di informazioni aziendali riservate, come comunicazioni non autorizzate riguardanti progetti riservati come acquisizioni imminenti, fusioni, divulgazioni dei guadagni, riorganizzazioni o cambiamenti del team dirigente.
- Requisiti di conformità normativa, ad esempio comunicazioni dei dipendenti riguardanti i tipi di attività o le transazioni in cui è impegnata un'organizzazione, nel rispetto delle normative FERC per i mercati energetici

Conformità delle comunicazioni include classificatori predefiniti per l'identificazione di minacce, linguaggio volgare e molestie, che consentono di ridurre i falsi positivi durante l'esame delle comunicazioni. Questo fa risparmiare tempo ai revisori durante il processo di indagine e correzione. Consente ai revisori di concentrarsi su messaggi specifici all'interno di lunghi thread, evidenziati da avvisi dei criteri. Questo consente ai team di conformità di identificare i rischi e intervenire più rapidamente. Offre ai team di conformità la capacità di configurare e ottimizzare i criteri in modo semplice e rapido, adattando la soluzione alle specifiche esigenze dell'organizzazione e riducendo i falsi positivi. Conformità delle comunicazioni può anche tenere traccia del comportamento degli utenti nel tempo, evidenziando potenziali schemi in comportamenti rischiosi o violazioni dei criteri. Infine, integra flussi di lavoro di correzione flessibili, in modo che i revisori possano intraprendere rapidamente azioni ed eseguire l'escalation ai team legali o delle risorse umane in base ai processi aziendali definiti.

## <a name="protect-against-data-exfiltration-and-insider-risk"></a>Proteggersi dall'esfiltrazione dei dati e dai rischi Insider
Una minaccia comune per le aziende è l'esfiltrazione dei dati, ossia l'atto di estrarre dati da un'organizzazione. Questo può rappresentare un problema rilevante per le organizzazioni del settore energetico, a causa della natura sensibile delle informazioni accessibili a dipendenti e personale di servizio sul campo, quali informazioni sul sistema cibernetico BES, informazioni sulle attività dell'azienda e dati dei clienti. Con il numero crescente di metodi di comunicazione e strumenti per lo spostamento dei dati disponibili, in genere per attenuare i rischi di perdite di dati, violazioni dei criteri e rischi Insider sono necessari strumenti avanzati. 

### <a name="insider-risk-management"></a>Gestione dei rischi Insider
Rendere disponibili ai dipendenti strumenti di collaborazione online accessibili ovunque comporta un rischio per l'organizzazione. I dipendenti potrebbero, involontariamente o in modo doloso, divulgare dati a utenti malintenzionati o concorrenti. Potrebbero anche esfiltrare dati per uso personale o portarli con sé dopo un cambio di lavoro. Questi scenari rappresentano un rischio grave per le organizzazioni, sia dal punto di vista della sicurezza che da quello della conformità. Per identificare questi rischi quando si presentano e attenuarli rapidamente sono necessari strumenti intelligenti per la raccolta dei dati e la collaborazione tra i reparti, ad esempio tra ufficio legale, Risorse Umane e Information Security.

Microsoft 365 ha di recente lanciato una console di gestione dei rischi Insider che correla i segnali tra i servizi di Microsoft 365 e usa modelli di Machine Learning per monitorare il comportamento degli utenti e individuare indizi di rischi Insider. Questo strumento presenta i dati agli investigatori in modo che possano identificare facilmente i modelli comportamentali rischiosi ed eseguire l'escalation dei casi in base a flussi di lavoro predeterminati. 

Ad esempio, la soluzione di gestione dei rischi Insider può correlare segnali provenienti dal desktop Windows 10 di un utente, come la copia di file in un'unità USB o l'invio di e-mail a un account personale, con attività provenienti da servizi online quali la posta di Office 365, SharePoint Online, Microsoft Teams, OneDrive for Business e così via, per identificare modelli di esfiltrazione dei dati. Può anche correlare queste attività con i dipendenti che lasciano l'organizzazione, un modello comportamentale tipico associato all'esfiltrazione di dati. Può monitorare più attività e comportamenti nel tempo. Se emergono schemi comuni, può generare avvisi e aiutare gli investigatori a concentrarsi su attività chiave per identificare un'eventuale violazione dei criteri con un grado elevato di attendibilità. La gestione dei rischi Insider consente anche di offuscare i dati provenienti dagli investigatori, per rispettare le normative sulla privacy dei dati portando comunque alla luce attività chiave utili per svolgere le indagini in modo efficiente. Quando predisposta, consente agli investigatori di inserire in pacchetti e inviare in modo sicuro i dati sulle attività chiave all'ufficio legale e al reparto Risorse Umane, seguendo i flussi di lavoro di escalation comuni per la raccolta di casi e l'applicazione di misure correttive.

La gestione dei rischi Insider aumenta significativamente le funzionalità che Microsoft 365 offre alle organizzazioni per monitorare e analizzare i rischi Insider, consentendo allo stesso tempo di rispettare le normative sulla privacy dei dati e seguire percorsi di escalation nei casi in cui occorre un'azione di livello superiore.

## <a name="conclusion"></a>Conclusione
Microsoft 365 offre una soluzione completa e integrata che rende possibile la collaborazione semplice e basata sul cloud in tutta l'azienda con Microsoft Teams. Microsoft Teams consente inoltre una migliore comunicazione e collaborazione con il personale di servizio sul campo, aiutando le organizzazioni del settore energetico a operare in modo più efficace ed efficiente. Una collaborazione migliore all'interno dell'azienda e con il personale sul campo, in ultima analisi, consente alle organizzazioni di servire meglio i clienti.

Le organizzazioni del settore dell'energia devono rispettare normative stringenti sul modo in cui archiviare, proteggere, gestire e conservare le informazioni relative alle operazioni e ai clienti. Devono anche conformarsi a normative su come monitorare e prevenire la manipolazione dei mercati dell'energia. Microsoft 365 include potenti controlli di sicurezza per la protezione di dati, identità, dispositivi e applicazioni dai rischi e per la conformità alle rigorose normative del settore energetico. Sono disponibili strumenti predefiniti utili alle organizzazioni di questo settore per valutare la propria conformità, oltre che per intraprendere azioni e tenere traccia delle attività di correzione nel tempo. Questi strumenti offrono inoltre metodi semplici per il monitoraggio e la supervisione delle comunicazioni. La piattaforma Microsoft 365 è basata su componenti fondamentali come Microsoft Azure e Azure Active Directory, che contribuiscono a proteggere la piattaforma nel suo complesso e aiutano l'organizzazione a rispettare i requisiti di conformità per i set di controlli FedRAMP di livello elevato e moderato. Questo, a sua volta, contribuisce alla capacità di un'azienda del settore energetico di soddisfare gli standard NERC CIP.

Nel complesso, Microsoft 365 consente alle organizzazioni del settore energetico di proteggersi meglio, implementare programmi di conformità più robusti e consentire al personale di concentrarsi sull'ottenere informazioni migliori e sull'attuazione di strategie per ridurre meglio i rischi.