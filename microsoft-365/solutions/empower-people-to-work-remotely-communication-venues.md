---
title: "Passaggio 5: creare sedi di comunicazione per l'emergenza COVID-19"
f1.keywords:
- NOCSH
author: JoeDavies-MSFT
ms.author: josephd
manager: laurawi
ms.date: 05/01/2020
audience: ITPro
ms.topic: article
ms.prod: microsoft-365-enterprise
localization_priority: Priority
ms.collection:
- M365-security-compliance
- Strat_O365_Enterprise
- remotework
- M365solutions
ms.custom: ''
description: Usare Microsoft 365 per creare modi diversi per comunicare notizie nazionali e internazionali riguardanti il COVID-19.
ms.openlocfilehash: 686cfa12d76bf4122ebe4ae22a49da938322fee9
ms.sourcegitcommit: 9c828bc27cd73a1bb85e9fe38d818190025ebb3f
ms.translationtype: HT
ms.contentlocale: it-IT
ms.lasthandoff: 05/07/2020
ms.locfileid: "44160811"
---
# <a name="step-5-create-covid-19-crisis-communication-venues"></a>Passaggio 5: creare sedi di comunicazione per l'emergenza COVID-19

Sono disponibili diversi modi per fornire ulteriori sedi di comunicazione che soddisfino i requisiti unici dell'emergenza COVID-19, tra cui:

- Sondaggi dei dipendenti
- Salute pubblica e notizie consolidate in un unico portale
- Un sito di comunicazione in SharePoint Online
- Una community di Yammer

![Sedi di comunicazione per l'emergenza COVID-19](../media/empower-people-to-work-remotely/comm-venues-grid.png)

## <a name="employee-surveys"></a>Sondaggi dei dipendenti

I servizi di [Microsoft Power Platform](https://powerplatform.microsoft.com/), tra cui Power Automate e Power Apps, possono essere utilizzati per comunicare con i lavoratori remoti in diversi modi. Ad esempio, [Microsoft Forms](https://forms.microsoft.com/) può essere utilizzato per fare sondaggi ai lavoratori remoti e stabilire:

- Quali dispositivi gli utenti hanno a casa, il relativo tipo e la piattaforma.
- Se gli utenti dispongono di una buona connessione Internet a casa.
- Se i thin client o la virtualizzazione di desktop e app possono essere utilizzati per i lavoratori remoti.
- Se è necessaria ulteriore formazione per gli scenari relativi ai lavoratori remoti.
- Se sono presenti elementi che impediscono il lavoro remoto.

## <a name="internal-portal-for-consolidated-public-health-and-news"></a>Portale interno per salute pubblica e notizie consolidate

L'app gratuita per la [gestione delle emergenze](https://techcommunity.microsoft.com/t5/microsoft-teams-blog/coordinate-crisis-communications-using-microsoft-teams-power/ba-p/1216715) può essere utilizzata per fornire agli utenti un unico portale affinché ricevano raccomandazioni da parte delle autorità sanitarie internazionali, notizie di attualità mondiale, informazioni recenti da parte di funzionari ed esperti governativi e contenuti riguardanti l'azienda tra cui contatti rilevanti, notizie aziendali e collegamenti a canali di supporto. 

Gli utenti possono anche condividere il proprio stato (ad esempio, Lavoro da casa o Fuori sede) con i colleghi e inviare automaticamente richieste di assistenza a un canale apposito in Teams.

## <a name="sharepoint-online-communications-site"></a>Sito di comunicazione in SharePoint Online

Un'altra opzione per comunicare a livello aziendale è tramite un sito per la gestione delle emergenze in SharePoint. Si tratta di un sito di comunicazione di SharePoint che è possibile utilizzare per condividere notizie, report, stati e altre informazioni in un formato visivamente accattivante. 

I siti di comunicazione sono reattivi e possono essere visualizzati ovunque da qualsiasi dispositivo. È possibile eseguire il provisioning di un sito per la gestione delle emergenze preconfigurato utilizzando [questo design del lookbook di SharePoint](https://lookbook.microsoft.com/details/8f8337d2-b1f6-4a84-91a4-9081f841f0f6) oppure è possibile seguire [questi passaggi](https://techcommunity.microsoft.com/t5/microsoft-sharepoint-blog/build-a-crisis-management-site-to-connect-people-and-information/ba-p/1216791) per avere un sito attivo e funzionante entro 2 ore.

## <a name="yammer-community"></a>Community di Yammer

Anche le community di [Yammer](https://docs.microsoft.com/yammer/yammer-landing-page) possono essere utilizzate per supportare il lavoro remoto e per coinvolgere le persone dell'organizzazione. Le community mettono in contatto le persone nei silos organizzativi e geografici. È importante offrire alle persone un luogo comune in cui riunirsi e condividere esperienze in una community che raggruppi le persone per affrontare i problemi. I responsabili e i membri possono:

- **Condividere annunci in scala.** Una community fornisce un canale consolidato per la comunicazione. Un annuncio raggiunge i membri tramite notifiche Web, sul cellulare e tramite posta elettronica. La community promuove la rapida condivisione di informazioni che possono aggirare i colli di bottiglia aziendali anche quando provengono da canali ufficiali.
- **Condividere conoscenze.** Una community offre un'unica risorsa completa affinché le persone possano porre domande e ottenere risposte. La conoscenza condivisa è ricercabile e individuabile, il che consente ad altri di trovare informazioni importanti.
- **Comprendere le esigenze delle persone.** Le organizzazioni possono utilizzare i sondaggi e monitorare le conversazioni per ottenere informazioni più approfondite sui dipendenti e sulle loro esigenze, il che a sua volta accelera lo sviluppo e la ricezione di comunicazioni e soluzioni che rispondono a tali esigenze.
- **Raggiungere e coinvolgere i lavoratori remoti ovunque si trovino.** I responsabili possono persino condurre eventi live e su richiesta, trasmettere messaggi importanti e rispondere a domande della community.
- **Responsabilizzare e riconoscere il contributo.** I membri della community possono essere partecipanti attivi, apportare idee, competenze ed esperienza per essere parte della soluzione. I complimenti possono essere utilizzati per riconoscere i risultati in situazioni in cui la community si trova ad affrontare problemi.

## <a name="admin-technical-resources-for-covid-19-crisis-communications"></a>Risorse tecniche amministrative per le comunicazioni di emergenza COVID-19

- [Configurare e conoscere il modello di esempio per le comunicazioni di emergenza in Power Apps](https://docs.microsoft.com/powerapps/maker/canvas-apps/sample-crisis-communication-app)
- [Tenere informati e coinvolgere i dipendenti nei momenti difficili](https://techcommunity.microsoft.com/t5/yammer-blog/keeping-employees-informed-and-engaged-during-difficult-times/ba-p/1216032)
- [Creare un sito di gestione delle emergenze per connettere persone e informazioni](https://techcommunity.microsoft.com/t5/microsoft-sharepoint-blog/build-a-crisis-management-site-to-connect-people-and-information/ba-p/1216791)
- [7 suggerimenti per gestire una community di Yammer efficace](https://techcommunity.microsoft.com/t5/yammer-blog/7-tips-to-run-a-successful-yammer-community-formerly-group/ba-p/444720)

## <a name="results-of-step-5"></a>Risultati del passaggio 5

Per tenere informati i dipendenti della continua risposta dell'organizzazione all'emergenza COVID-19 e per consentire loro di comunicare e condividere problemi e feedback, utilizzare secondo necessità:

- Sondaggi dei dipendenti
- Salute pubblica e notizie consolidate in un unico portale
- Un sito di comunicazione in SharePoint Online
- Una community di Yammer

## <a name="next-step"></a>Passaggio successivo

Proseguire con il [passaggio 6](empower-people-to-work-remotely-train-monitor-usage.md) per avere consigli su come formare gli utenti e monitorare il loro feedback.
