---
title: Informazioni sull'interfaccia di amministrazione di Microsoft 365
f1.keywords:
- NOCSH
ms.author: kwekua
author: kwekua
manager: scotv
audience: Admin
ms.topic: overview
ms.service: o365-administration
localization_priority: Priority
ms.collection:
- M365-subscription-management
- Adm_O365
- Adm_TOC
ms.custom:
- TRN_M365B
- OKR_SMB_Videos
- okr_smb
- AdminSurgePortfolio
search.appverid:
- MET150
- MOE150
- GEA150
ms.assetid: 758befc4-0888-4009-9f14-0d147402fd23
description: Accedere con le autorizzazioni di amministratore all'interfaccia di amministrazione di Microsoft 365 per configurare l'organizzazione nel cloud e gestire gli utenti e gli abbonamenti.
ms.openlocfilehash: b7ad483ccfe21ac38edc7db735bccee49b937b6b
ms.sourcegitcommit: 48195345b21b409b175d68acdc25d9f2fc4fc5f1
ms.translationtype: HT
ms.contentlocale: it-IT
ms.lasthandoff: 06/30/2021
ms.locfileid: "53228352"
---
# <a name="about-the-microsoft-365-admin-center"></a>Informazioni sull'interfaccia di amministrazione di Microsoft 365

**Se si è acquistato un piano di Microsoft 365 per le aziende E si dispone di autorizzazioni di amministratore, è possibile accedere all'interfaccia di amministrazione**. Questo articolo è pertinente alla situazione dell'utente.

**Per gli utenti privati o che dispongono di un piano Microsoft 365 Family non è disponibile alcuna interfaccia di amministrazione.** Per configurare Microsoft 365, accedere a [Scaricare e installare o reinstallare Microsoft 365 o Office 2019 su PC o Mac](https://support.microsoft.com/office/4414eaaf-0478-48be-9c42-23adc4716658).

L'Interfaccia di amministrazione consente di configurare l'organizzazione nel cloud, gestire utenti e abbonamenti e molto altro ancora. Questo articolo spiega come accedere all'Interfaccia di amministrazione e illustra le caratteristiche e le impostazioni disponibili.

Guardare un breve video sull'interfaccia di amministrazione. <br><br>

> [!VIDEO https://www.microsoft.com/videoplayer/embed/RWfvDL]

Se il video è stato utile, consultare la [serie di formazione completa a Microsoft 365 per le piccole e nuove imprese](../../business-video/index.yml).

## <a name="how-to-get-to-the-admin-center"></a>Come accedere all'interfaccia di amministrazione

1. Eseguire l'accesso alla pagina <a href="https://go.microsoft.com/fwlink/p/?linkid=2024339" target="_blank">admin.microsoft.com</a> con l'account di amministratore.

2. Selezionare l'icona di avvio delle app in alto a sinistra e scegliere **Amministratore**.

    Il riquadro **Amministratore** viene visualizzato solo agli utenti con [autorizzazioni di amministratore](../add-users/about-admin-roles.md) di Microsoft 365. Se il riquadro non è visibile, non si hanno le autorizzazioni necessarie per accedere all'interfaccia di amministrazione per l'organizzazione.

## <a name="admin-center-features-and-settings"></a>Funzionalità e impostazioni dell'interfaccia di amministrazione

Ecco le funzionalità e le impostazioni disponibili nel riquadro di spostamento sinistro dell'interfaccia di amministrazione. Altre informazioni sulle attività amministrative sono riportate nel [Centro assistenza per gli amministratori](../../business-video/admin-center-overview.md).
  
| Menu | Funzione |
|-----|-----|
|**Home** <br/> |È la pagina di destinazione nell'interfaccia di amministrazione, in cui è possibile gestire utenti, fatturazione, integrità dei servizi e report.  <br/> |
|**Utenti** <br/> |Qui è possibile creare e gestire gli utenti dell'organizzazione, ad esempio dipendenti o studenti. Si può anche impostare il livello di autorizzazione e reimpostare le password di questi utenti.  <br/> |
|**Gruppi** <br/> |È possibile creare e gestire i gruppi dell'organizzazione, ad esempio un gruppo di Microsoft 365, un gruppo di distribuzione, un gruppo di sicurezza o una cassetta postale condivisa. Vedere come [creare](../create-groups/create-groups.md) e [gestire](../create-groups/manage-groups.md) i gruppi.  <br/> |
|**Risorse** <br/> |In questa pagina si possono creare e gestire le risorse, ad esempio una raccolta siti di SharePoint. Vedere come [creare le raccolte siti](/sharepoint/create-site-collection).  <br/> |
|**Fatturazione** <br/> |Consente di visualizzare, acquistare o annullare abbonamenti per la propria organizzazione. È possibile visualizzare anche gli estratti conti passati e il numero di licenze assegnate ai singoli utenti. Vedere altre informazioni sulla [gestione della fatturazione](../../commerce/index.yml).  <br/> |
|**Supporto** <br/> | Qui si possono visualizzare le richieste di assistenza esistenti o crearne di nuove. Per altre informazioni, vedere [Contattare il supporto tecnico per i prodotti per le aziende - Guida dell'amministratore](../../business-video/get-help-support.md). |
|**Impostazioni** <br/> |In questa pagina è possibile gestire le impostazioni globali per le app come la posta elettronica, i siti e le applicazioni Office, cambiare i criteri delle password e la data di scadenza, aggiungere e aggiornare i nomi di dominio, come contoso.com, cambiare il profilo dell'organizzazione e le preferenze di rilascio, nonché scegliere se i partner possono accedere o meno all'interfaccia di amministrazione.  <br/> |
|**Configurazione** <br/> |Qui è possibile gestire i domini esistenti, attivare e gestire l'autenticazione a più fattori, gestire l'accesso dell'amministratore, eseguire la migrazione delle cassette postali degli utenti in Office 365, gestire gli aggiornamenti delle funzionalità e aiutare gli utenti a installare le app di Office. |
|**Report** <br/> |Questa pagina contiene report dettagliati su uso della posta elettronica, attivazioni di Office e così via, consentendo di vedere a colpo d'occhio come viene usato Microsoft 365 nell'organizzazione. Vedere come utilizzare i nuovi [report attività](../activity-reports/activity-reports.md).  <br/> |
|**Integrità** <br/> |Consente di visualizzare lo stato di integrità dei servizi a colpo d'occhio. È inoltre possibile verificare altri dettagli e la cronologia dell'integrità dei servizi. Vedere [Come controllare l'integrità dei servizi](../../enterprise/view-service-health.md) e [Come controllare l'integrità della release di Windows](/windows/deployment/update/check-release-health) per altre informazioni.  <br/><br/>Usare il Centro messaggi per tenersi aggiornati sulle imminenti modifiche a funzionalità e servizi. Vengono pubblicati annunci con informazioni utili per prepararsi al cambiamento e comprendere l'impatto che può avere sugli utenti. Altri dettagli nel [Centro messaggi](../manage/message-center.md). <br/> |
|**Interfacce di amministrazione** <br/> |Consente di aprire interfacce di amministrazione distinte per Exchange, Skype for Business, SharePoint, Yammer e Azure AD. Ogni interfaccia di amministrazione include tutte le impostazioni disponibili per il servizio corrispondente.  <br/> Ad esempio, nell'interfaccia di amministrazione di Exchange è possibile configurare e gestire la posta elettronica, i calendari, i gruppi di distribuzione e altro ancora. Nell'interfaccia di amministrazione di SharePoint è possibile creare e gestire raccolte siti, le impostazioni dei siti e OneDrive for Business. Nell'interfaccia di amministrazione di Skype for Business è possibile configurare le notifiche di messaggistica istantanea, le conferenze telefoniche con accesso esterno e la presenza online.  <br/> Vedere le informazioni sull'[interfaccia di amministrazione di Exchange](/exchange/exchange-admin-center) e sull' [interfaccia di amministrazione di SharePoint](/sharepoint/sharepoint-online).<br/> **Nota:** le interfacce di amministrazione disponibili variano in base al piano e all'area geografica.           |
   
## <a name="common-tasks-in-the-admin-center"></a>Attività comuni nell'interfaccia di amministrazione

- Gestire gli utenti: [Aggiungere utenti e assegnare licenze contemporaneamente](../add-users/add-users.md), [Eliminare o ripristinare utenti](../add-users/delete-a-user.md) o [Reimpostare una password utente](../add-users/reset-passwords.md).

- Ottenere assistenza per la fatturazione: [Fatturazione](../../commerce/index.yml)

- Visualizzare i report attività: [Report attività](../activity-reports/activity-reports.md)

- [Creare un gruppo di Microsoft 365](../create-groups/create-groups.md)

- [Gestire un gruppo di Microsoft 365 ](../create-groups/manage-groups.md)

## <a name="related-content"></a>Contenuto correlato

[Video di formazione su Microsoft 365 per le aziende](../../business-video/index.yml) (pagina collegamento)
